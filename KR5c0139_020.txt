# -*- mode: mandoku-view -*-
#+TITLE: 南華眞經註疏
#+DATE: 2015-08-29 00:40:29
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: LASTPB  <md:KR5c0139_HFL_019-055b>
#+PROPERTY: JUAN 20
¶¶¶<pb:KR5c0139_CK-KZ_06p056a>
*** 　　¶¶¶¶¶¶<md:KR5c0139_HFL_020-001a>¶至樂第十八¶
天下有至樂無有哉有可以活身者無有哉¶
　註忘歡而後樂足樂足而後身存將以爲¶有樂邪而至樂無
　歡將以爲無樂邪而身¶以存而無憂¶
　疏此假問之辭也至極也樂歡也言寰宇¶之中頗有至極歡
　樂可以養活身命者無¶<md:KR5c0139_HFL_020-001b>¶有哉¶
今奚爲奚據奚避奚處奚就奚去奚樂奚惡¶
　註擇此八者莫足以活身唯無擇而任其¶所遇乃全耳¶
　疏奚何也今欲行至樂之道以活身者當¶何所爲造何所依
　據何所避諱何所安處¶何所從就何所捨去何所歡樂何所
<pb:KR5c0139_CK-KZ_06p056b>
　嫌惡¶而合至樂之道乎此假設疑問下自明顯¶
夫天下之所尊者富貴夀善也所樂者身安¶厚味美服好色音
聲也¶<md:KR5c0139_HFL_020-002a>¶
疏天下之所尊重者無過富足財寶貴盛榮¶華夀命遐長善名
　令譽所歡樂者滋味爽¶口麗服榮身玄黃悅目宮商娛耳若
　得之¶者則爲據處就樂¶
所下者貧賤夭惡也¶
　疏貧窮卑賤夭折惡名世間以爲下也¶
所苦者身不得安逸口不得厚味形不得美¶服目不得好色耳
不得音聲若不得者則大¶憂以懼其爲形也亦愚哉¶
<pb:KR5c0139_CK-KZ_06p057a>
　註凡此失之無傷於形而得之有損於性¶<md:KR5c0139_HFL_020-002b>¶今反以不得爲憂
　故愚¶
　疏凡此上事無益於人而流徙之俗以不¶得爲苦旣不適情
　遂憂愁懼慮如此修爲¶形體豈不甚愚癡¶
夫富者苦身疾作多積財而不得盡用其爲¶形也亦外矣¶
　註內而形者知足而已¶
　疏夫富豪之家勞神苦思馳騁身力多聚¶錢財積而不散用
　何能盡內其形者豈其¶如斯也¶<md:KR5c0139_HFL_020-003a>¶
夫貴者夜以繼日思慮善否其爲形也亦疏¶矣¶
　註故親其形者自得於身中而已¶
<pb:KR5c0139_CK-KZ_06p057b>
　疏夫位高慮遠祿重憂深是以晝夜思量¶獻可替不勞形怵
　心無時蹔息其爲形也¶不亦疏乎¶
人之生也與憂俱生夀者惽惽久憂不死何¶之苦也其爲形也
亦遠矣¶
　註夫遺生然後能忘憂忘憂而後生可樂¶生可樂而後形是
　我有富是我物貴是我¶<md:KR5c0139_HFL_020-003b>¶榮也¶
　疏夫禀氣頑癡生而憂戚雖復夀考而精¶神惽闇久憂不死
　翻成苦哉如此爲形豈¶非疏遠其於至樂不亦謬乎¶
烈士爲天下見善矣未足以活身吾未知善¶之誠善邪誠不善
邪若以爲善矣不足活身¶以爲不善矣足以活人¶
<pb:KR5c0139_CK-KZ_06p058a>
　註善則過當故不周濟¶
　疏誠實也夫忠烈之士忘身徇節名傳今¶古見善世間然未
　知此善是有虛實善若¶<md:KR5c0139_HFL_020-004a>¶實也不足以活身命善必虛也不應
　養活¶蒼生賴諫諍而太平此足以活人也爲忠¶烈而被戮此
　不足以活身也¶
故曰忠諫不聽蹲循勿爭¶
　註唯中庸之德爲然¶
　疏蹲循猶順從也夫爲臣之法君若無道¶宜以忠誠之心匡
　諫君若不聽卽須蹲循¶休止若逆鱗强諍必遭刑戮也¶
故夫子胥爭之以殘其形不爭名亦不成誠¶有善無有哉¶<md:KR5c0139_HFL_020-004b>¶
<pb:KR5c0139_CK-KZ_06p058b>
　註故當緣督以爲經也¶
　疏吳王夫差荒淫無道子胥忠諫以遭殘¶戮若不諫諍忠名
　不成故諫與不諫善與¶不善誠未可定矣¶
今俗之所爲與其所樂吾又未知樂之果樂¶邪果不樂邪¶
　疏果未定也流俗以貪染爲心以色聲爲¶樂未知此樂決定
　樂邪而倒置之心未可¶謂信也¶
吾觀夫俗之所樂舉羣趣者誙誙然如將不¶<md:KR5c0139_HFL_020-005a>¶得已¶
　註舉羣趣其所樂乃不避死也¶
　疏誙誙趣死貌已止也舉世之人羣聚趣¶競所歡樂者無過
　五塵貪求至死未能心¶息之也¶
<pb:KR5c0139_CK-KZ_06p059a>
而皆曰樂者吾未之樂也亦未之不樂也¶
　註無懷而恣物耳¶
　疏而世俗之人皆用色聲爲上樂而莊生¶體道忘澹故不見
　其樂亦不見其不樂也¶
果有樂無有哉吾以無爲誠樂矣¶<md:KR5c0139_HFL_020-005b>¶
　註夫無爲之樂無憂而已¶
　疏以色聲爲樂者未知決定有此樂不若¶以莊生言之用虛
　澹無爲爲至實之樂¶
又俗之所大苦也故曰至樂無樂至譽¶無譽
　注俗以鏗鎗爲樂美善爲譽¶
<pb:KR5c0139_CK-KZ_06p059b>
　疏俗以富貴榮華鏗金鎗玉爲上樂用美¶言佞善爲令譽以
　無爲恬澹寂寞虛夷爲¶憂苦故知至樂以無樂爲樂至譽以
　無譽¶爲譽也¶
天下是非果未可定也雖然無爲可以定是¶<md:KR5c0139_HFL_020-006a>¶非¶
　註我無爲而任天下之是非是非者各自¶任則定矣¶
　疏夫有爲執滯執是競非而是非無主故¶不可定矣無爲虛
　澹忘是忘非旣無是非¶而是非定者也¶
至樂活身唯無爲幾存¶
　註百姓足則吾身近乎存也¶
　疏幾近也存在也夫至樂無樂常適無憂¶可以養活身心終
<pb:KR5c0139_CK-KZ_06p060a>
　其天命唯彼無爲近在¶<md:KR5c0139_HFL_020-006b>¶其中者矣¶
請嘗試言之天無爲以之清地無爲以之寧¶
　註皆自清寧耳非爲之所得¶
故兩無爲相合萬物皆化¶
　註不爲而自合故皆化若有意乎爲之則¶有時而滯也¶
　疏天無心爲清而自然清虛地無心爲寧¶而自然寧靜故天
　地無爲兩儀相合昇降¶災福泰而萬物化生若有心爲之卽
　不能¶已¶<md:KR5c0139_HFL_020-007a>¶
芒乎芴乎而無從出乎¶
　註皆自出耳未有爲而出之也¶
<pb:KR5c0139_CK-KZ_06p060b>
芴乎芒乎而無有象乎¶
　註無有爲之象¶
　疏夫二儀造化生物無心恍惚芒昧參差¶難測芴其從出莫
　知所由視其形容竟無¶象貌覆論芒芴互其文耳¶
萬物職職皆從無爲殖¶
　註皆自殖耳¶
　疏職職繁多貌也夫春生夏長庶物繁多¶<md:KR5c0139_HFL_020-007b>¶孰使其然皆自然
　耳尋其源流從無爲種植¶旣無爲種植豈有爲耶¶
故曰天地無爲也而無不爲也¶
　註若有爲則有不濟也¶
<pb:KR5c0139_CK-KZ_06p061a>
人也孰能得無爲哉¶
　註得無爲則無樂而樂至矣¶
　疏孰誰也夫天地清寧無爲虛廓而昇降¶生化而無不爲也
　凡俗之人心靈闇昧躭¶滯有欲誰能得此無爲哉言能之者
　乃至¶務也若得之者便是德合二儀冥符至樂¶<md:KR5c0139_HFL_020-008a>¶也¶
莊子妻死惠子弔之¶
　疏莊惠二子爲淡水素交旣有死亡理須¶往弔之¶
莊子則方箕踞鼓盆而歌¶
　疏箕者垂兩腳如簸箕形也盆甕瓦𦈢也¶莊子知生死之不
　二達哀樂之爲一是以¶妻亡不哭鼓甕而歌垂腳箕踞敖然
<pb:KR5c0139_CK-KZ_06p061b>
　自樂¶
惠子曰與人居長子老身死不哭亦足矣又¶鼓盆而歌不亦甚
乎¶<md:KR5c0139_HFL_020-008b>¶
　疏共妻居處長養子孫妻老死亡竟不哀¶哭乖於人理足是
　無情加之鼓歌一何太¶甚也¶
莊子曰不然是其始死也我獨何能無概然¶
　疏然猶如是也世人皆欣生惡死哀死樂¶生故我初聞死之
　時何能獨無概然驚歎¶也¶
察其始而本無生非徒無生也而本無形非¶徒無形也而本無
氣¶
<pb:KR5c0139_CK-KZ_06p062a>
　疏莊子聖人妙達相本故覩察初始本自¶<md:KR5c0139_HFL_020-009a>¶無生未生之前亦
　無形質形質之前亦復¶無氣從無生有假合而成是知此身
　不足¶惜也¶
雜乎芒芴之間變而有氣氣變而有形形變¶而有生今又變而
之死是相與爲春秋冬夏¶四時行也¶
　疏大道在恍惚之內造化芒昧之中和雜¶清濁變成陰陽二
　氣二氣凝結變而有形¶形旣成就變而生育且從無出有變
　而¶爲生自有還無變而爲死而生來死往變化¶<md:KR5c0139_HFL_020-009b>¶循環亦猶春
　秋冬夏四時代序是以達人¶觀察何哀樂之有哉¶
人且偃然寢於巨室而我噭噭然隨而哭之¶自以爲不通乎命
<pb:KR5c0139_CK-KZ_06p062b>
故止也¶
　註未明而概已達而止斯所以誨有情者¶將令推至理以遣
　累也¶
　疏偃然安息貌也巨室謂天地之間也且¶夫息我以死卧於
　天地之間譬彼炎涼何¶得隨而哀慟自覺不通天命故止哭
　而鼓¶甕也¶<md:KR5c0139_HFL_020-010a>¶
支離叔與滑介叔觀於冥伯之丘崐崘之虛¶黃帝之所休¶
　疏支離謂支體離析以明忘形也滑介猶¶骨稽也謂骨稽挺
　特以忘智也欲顯叔世¶澆訛故號爲叔也冥闇也伯長崐崘
　人身¶也言神智杳冥堪爲物長崑崙玄遠近在¶人身丘墟不
<pb:KR5c0139_CK-KZ_06p063a>
　平俯同世俗而黃帝聖君光¶臨區宇休心息智寄在凡庸是
　知至道幽¶玄其則非遠故託二叔以彰其義也¶
俄而柳生其左肘其意蹶蹶然惡之¶<md:KR5c0139_HFL_020-010b>¶
　疏蹷蹷驚動貌柳者易生之木木者棺¶槨之象此是將死之
　徵也二叔遊於崐崘¶觀於變化俄頃之間左臂生柳蹙然驚
　動¶似欲惡之也¶
支離叔曰子惡之乎¶
　疏相與觀化貴在虛忘蹷然驚動似有嫌¶惡也¶
滑介叔曰亡予何惡¶
　疏亡無也觀化之理理在忘懷我本無身¶何惡之有也¶<md:KR5c0139_HFL_020-011a>¶
<pb:KR5c0139_CK-KZ_06p063b>
生者假借也假之而生生者塵垢也¶
　疏夫以二氣五行四支百體假合結聚借¶而成身是知生者
　塵垢穢累非眞物者也¶
死生爲晝夜¶
　疏以生爲晝以死爲夜故天不能無晝夜人焉能無死生¶
且吾與子觀化而化及我我又何惡焉¶
　註斯皆先示有情然後尋至理以遣之若¶云我本無情故能
　無憂則夫有情者遂自¶絶於遠曠之域而迷困於憂樂之境
　矣¶<md:KR5c0139_HFL_020-011b>¶
　疏我與子同遊觀於變化化而及我斯乃¶是當待終有何嫌
<pb:KR5c0139_CK-KZ_06p064a>
　惡旣冥死生之變故合¶至樂也¶
莊子之楚見空髑髏髐然有形撽以馬捶因¶而問之¶
　疏之過也髐然無潤澤也撽打擊也馬捶¶猶馬杖也莊子適
　楚遇見髑髏空骨無肉¶朽骸無潤遂以馬杖打擊因而問之
　欲明¶死生之理均齊故寄髑髏寓言答問也¶
曰夫子貪生失理而爲此乎¶<md:KR5c0139_HFL_020-012a>¶
　疏夫子貪欲資生失於道理致使夭折性¶命而骸骨爲此乎¶
將子有亡國之事斧鉞之誅而爲此乎¶
　疏爲當有亡國征戰之事行陳斧鉞之誅¶而爲此乎¶
將子有不善之行愧遺父母妻子之醜而爲¶此乎¶
<pb:KR5c0139_CK-KZ_06p064b>
　疏或行姦盜不善之行世問共惡人倫所¶恥遺愧父母羞見
　妻孥慚醜而死於此乎¶
將子有凍餒之患而爲此乎¶<md:KR5c0139_HFL_020-012b>¶
　疏餒餓也或遊學他鄉衣糧乏盡患於飢¶凍死於此乎¶
將子之春秋故及此乎¶
　疏春秋猶年紀也將子有黃髮之年耆艾¶之夀終於天命卒
　於此乎¶
於是語卒援髑髏枕而卧¶
　疏卒終也援引也初逢枯骨援馬杖而擊¶之問語旣終引髑
　髏而高枕也¶
<pb:KR5c0139_CK-KZ_06p065a>
夜半髑髏見夢曰子之談者似辯士諸子所¶言皆生人之累也
死則無此矣子欲聞死之¶<md:KR5c0139_HFL_020-013a>¶說乎¶
　疏覩於此子所言皆是生人之累患欲論¶死道由無此憂虞
　子是生人頗欲聞死人¶之說乎莊子睡中感於此夢也¶
莊子曰然¶
　疏然許髑髏欲其死說¶
髑髏曰死無君於上無臣於下亦無四時之¶事從然以天地爲
春秋雖南面王樂不能過¶也¶
　疏夫死者魂氣昇於天骨肉歸乎土旣無¶<md:KR5c0139_HFL_020-013b>¶四時炎涼之事甯
　有君臣上下之累乎從¶容不復死生故與二儀同其年夀雖
<pb:KR5c0139_CK-KZ_06p065b>
　南面¶稱孤王侯之樂亦不能過也¶
莊子不信曰吾使司命復生子形爲子骨肉¶肌膚反子父母妻
子閭里知識子欲之乎¶
　疏莊子不信髑髏之言更說生人之事欲¶使司命之鬼復骨
　肉反妻子歸閭里頗欲¶之乎¶
髑髏深矉蹙額曰吾安能棄南面王樂而復¶爲人間之勞乎¶<md:KR5c0139_HFL_020-014a>¶
　註舊說云莊子樂死惡生斯說謬矣若然¶何謂齊乎所謂齊
　者生時安生死時安死¶生死之情旣齊則無爲當生而憂死
耳此¶莊生之旨也¶
　疏深矉蹙頞憂愁之貌也旣聞司命復形¶反於鄉里於是憂
<pb:KR5c0139_CK-KZ_06p066a>
　愁矉蹙不用此言誰能¶復爲生之勞而棄於南面王之樂耶¶
顔淵東之齊孔子有憂色子貢下席而問曰¶小子敢問回東之
齊夫子有憂色何也¶
　疏顔回自西之東從魯往於齊國欲將三¶<md:KR5c0139_HFL_020-014b>¶皇五帝之道以教
　齊侯尼父恐不逗機故¶有憂色於是子貢避席自稱小子敢
　問夫¶子憂色所由¶
孔子曰善哉汝問昔者管子有言丘甚善之¶曰褚小者不可以
懷大綆短者不可以汲深¶
　疏褚容受也懷包藏也綆罐索也夫容小¶之器不可以藏大
　物短促之繩不可以引¶深井此言出管子之書孔丘善之故
<pb:KR5c0139_CK-KZ_06p066b>
　引以¶爲譬也已¶
夫若是者以爲命有所成而形有所適也夫¶<md:KR5c0139_HFL_020-015a>¶不可損益¶
　註故當任之而已¶
　疏夫人禀於天命愚智各有所成受形造¶化情好咸著所適
　方之鳧鶴不可盜損故¶當任之而無不當也¶
吾恐囘與齊侯言堯舜黃帝之道而重以燧¶人神農之言彼將
內求於己而不得不得則¶惑人惑則死¶
　註內求不得將求於外舍內求外非惑如¶何¶<md:KR5c0139_HFL_020-015b>¶
　疏黃帝堯舜五帝也燧人神農三皇也恐¶顔回將三皇五帝
　之道以說齊侯旣而步¶驟殊時澆淳異世執持聖迹不逗機
<pb:KR5c0139_CK-KZ_06p067a>
　縁齊¶侯聞此大言未能領悟求於己身不能得¶解脫不得解
　悟則心生疑惑於是忿其勝¶己必殺顔囘¶
且汝獨不聞邪昔者海鳥止於魯郊魯侯御¶而觴之于廟奏九
　韶以爲樂具太牢以爲膳¶
　疏郭外曰郊御迎也九韶舜樂名也太牢¶牛羊豕也昔有海
　鳥名曰爰居形容極大¶<md:KR5c0139_HFL_020-016a>¶頭高八尺避風而至止魯東郊實是
　凡鳥¶而妄以爲瑞臧文仲禮之故有不智之名¶也於是奏韶
　樂設太牢迎於太廟之中而¶觴宴之也而臧文仲用爲神鳥
　非關魯侯¶但飲鳥於魯廟之中故言魯侯觴之也¶
鳥乃眩視憂悲不敢食一臠不敢飲一杯三¶日而死¶
<pb:KR5c0139_CK-KZ_06p067b>
　疏夫韶樂太牢乃美乃善而施之爰居非¶所餐聽故目眩心
　悲數日而死亦猶三皇¶五帝其道高遠施之齊侯非所聞之
　也¶<md:KR5c0139_HFL_020-016b>¶
此以己養養鳥也非以鳥養養鳥也¶
　疏韶樂牢觴是養人之具非養鳥之物也¶亦猶顔回以己之
　學術以教於齊侯非所¶樂也¶
夫以鳥養養鳥者宜棲之深林遊之壇陸浮¶之江湖食之鰌䱔
隨行列而止委蛇而處¶
　疏壇陸湖渚也鰌泥鰌也䱔白魚子也逶¶迤寬舒自得也夫
　養鳥之法宜棲茂林放¶洲渚食魚子浮江湖逐群飛自閑放
<pb:KR5c0139_CK-KZ_06p068a>
　此以¶鳥養之法養鳥者也亦猶齊侯率己所行¶<md:KR5c0139_HFL_020-017a>¶逍遙自得無
　所羡也¶
彼唯人言之惡聞奚以夫譊譊爲乎咸池九¶韶之樂張之洞庭
之野鳥聞之而飛獸聞之¶而走魚聞之而下入人卒聞之相與
還而觀¶之¶
　疏奚何也譊喧聒也咸池堯樂也洞庭之¶野謂天地之間也
　還繞也咸池九韶唯人¶愛好魚鳥諸物惡聞其聲愛好則繞
　而觀¶之惡聞則高飛深入旣有欣有惡八音何¶用爲乎¶<md:KR5c0139_HFL_020-017b>¶
魚處水而生人處水而死彼必相與異其好¶惡故異也¶
　疏魚好水而惡陸人好陸而惡水彼之人¶魚禀性各别好惡
<pb:KR5c0139_CK-KZ_06p068b>
　不同故死生斯異豈唯¶二種萬物皆然也¶
故先聖不一其能不同其事¶
　註各隨其情¶
　疏先古聖人因循物性使人如器不一其¶能各稱其情不同
　其事也是知將三皇之¶道以說齊侯者深不可也¶<md:KR5c0139_HFL_020-018a>¶
名止於實義設於適是之謂條達而福持¶
　註實而適故條達性常得故福持¶
　疏夫因實立名而名以召實故名止於實¶不用實外求名而
　義者宜也隨宜施設適¶性而已不用捨己效人如是之道可
　謂條¶理通達而福德扶持者矣¶
<pb:KR5c0139_CK-KZ_06p069a>
列子行食於道從見百歲髑髏攓蓬而指之¶曰唯予與汝知而
未嘗死未嘗生也¶
　註各以所遇爲樂¶
　疏攓技也從傍也禦寇困於行李食於道¶<md:KR5c0139_HFL_020-018b>¶傍仍見枯朽髑髏
　形色似久言百歲者舉¶其大數髑髏隱在蓬草之下遂拔卻
　蓬草¶因而指麾與言然髑髏以生爲死以死爲¶生列子則以
　生爲生以死爲死生死各執¶一方未足爲定故未嘗死未嘗
　生也¶
汝果養乎予果歡乎¶
　註歡養之實未有定在¶
<pb:KR5c0139_CK-KZ_06p069b>
　疏汝欣冥冥冥冥果有怡養乎我悅人倫¶人倫決可歡乎適
　情所遇未可定之者也¶
種有幾¶<md:KR5c0139_HFL_020-019a>¶
　註變化種數不可勝計¶
　疏陰陽造物轉變無窮論其種類不可勝¶計之也¶
得水則爲繼¶
　疏潤氣生物從無生有故更相繼續也¶
得水土之際則爲鼃蠙之衣¶
　疏鼃蠙之衣青苔也在水中若張綿俗謂¶之蝦蟆之衣也¶
生於陵屯則爲陵舄¶
<pb:KR5c0139_CK-KZ_06p070a>
　疏屯阜也陵舄車前草也旣生於陵阜高¶<md:KR5c0139_HFL_020-019b>¶陸卽變爲車前也¶
陵舄得鬱棲¶
　疏鬱棲糞壤也陵舄旣老變爲糞土也¶
則爲烏足¶
　疏糞壤復化生烏足之草根也¶
烏足之根爲蠐螬其葉爲胡蝶胡蝶胥也¶
　疏蠐螬䗶蟲也胥胡蝶名也變化無恒故¶根爲蠐螬而葉爲
　胡蝶也¶
化而爲蟲生於竈下其狀若脫其名爲鴝掇¶
　疏鴝掇蟲名也胥得熱氣故作此蟲狀如¶<md:KR5c0139_HFL_020-020a>¶新脫皮毛形容雅
<pb:KR5c0139_CK-KZ_06p070b>
　淨也¶
鴝掇千日爲鳥其名爲乾餘骨乾餘骨之沫¶爲斯彌¶
　疏乾餘骨鳥口中之沫化爲斯彌之蟲¶
斯彌爲食醯¶
　疏酢甕中蠛蠓亦爲之醯雞也¶
頤輅生乎食醯黃軦生乎九猷¶
　疏軦亦蟲¶
瞀芮生乎腐蠸¶
　疏並蟲名也腐蠸螢火蟲也亦言是粉鼠¶<md:KR5c0139_HFL_020-020b>¶蟲¶
羊奚比乎不箰久竹¶
<pb:KR5c0139_CK-KZ_06p071a>
　疏並草名也¶
生靑甯¶
　疏羊奚比合於久竹而生靑甯之蟲也¶
靑甯生程¶
　疏亦蟲名也¶
程生馬馬生人¶
　疏未詳所據¶
人又反入於機萬物皆出於機皆入於機¶<md:KR5c0139_HFL_020-021a>¶
　註此言一氣而萬形有變化而無死生也¶
　疏機者發動所謂造化也造化者無物也¶人旣從無生有又
<pb:KR5c0139_CK-KZ_06p071b>
　反入歸無也豈唯在人¶萬物皆爾或無識變成有識有識變
　爲¶無識或無識變爲無識或有識變爲有識千¶萬變化未始
　有極也而出入機變謂之死¶生旣知變化無窮寧復欣生惡
　死體斯趣¶旨謂之至樂也
