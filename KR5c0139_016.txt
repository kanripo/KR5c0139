# -*- mode: mandoku-view -*-
#+TITLE: 南華眞經註疏
#+DATE: 2015-08-29 00:40:29
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: LASTPB  <md:KR5c0139_HFL_015-043b>
#+PROPERTY: JUAN 16
¶¶¶<pb:KR5c0139_CK-KZ_05p035a>
　　¶<md:KR5c0139_HFL_016-001a>¶天運第十四¶
天其運乎¶
　註不運而自行也¶
　疏言天禀陽氣清浮在上無心運行而自¶動之也¶
地其處乎¶
　註不處而自止也¶<md:KR5c0139_HFL_016-001b>¶
　疏地禀陰氣濁沈在下亦無心寧靜而自¶止¶
日月其爭於所乎¶
　註不爭所而自代謝也¶
　疏晝夜照臨出没往來自然如是旣無情¶於代謝豈有心於
<pb:KR5c0139_CK-KZ_05p035b>
　爭處¶
孰主張是¶
　疏孰誰也是指斥前文也言四時八節¶雲行雨施覆育蒼生
　亭毒羣品誰爲主宰¶而施張乎此一句解天運¶<md:KR5c0139_HFL_016-002a>¶
孰維綱是¶
　註皆自爾¶
　疏山嶽產育川源流注包容萬物運載無¶窮春生夏長必無
　差忒是誰維持綱紀故¶得如斯此一句解地處也¶
孰居無事推而行是¶
　註無則無所能推有則各自有事然則無¶事而推行是者誰
<pb:KR5c0139_CK-KZ_05p036a>
　乎哉各自行耳¶
　疏夫日月代謝星辰朗耀各有度數咸由¶自然誰安居無事
　推算而行之乎此一句¶<md:KR5c0139_HFL_016-002b>¶解日月爭所已前三者並假設疑問
　顯發¶幽微故知皆自爾耳無物使之然也¶
意者其有機緘而不得已邪¶
　疏機關也緘閉也玄冬肅殺夜宵暗昧以¶意億度謂有主司
　關閉事不得已致令如¶此以理推者皆自爾也方地不動其
　義亦¶然也¶
意者其運轉而不能自止邪¶
　註自爾故不可知也¶
<pb:KR5c0139_CK-KZ_05p036b>
　疏至如青春氣發萬物皆生晝夜開明六¶<md:KR5c0139_HFL_016-003a>¶合俱照氣序運轉
　致玆生育尋其理趣無¶物使然圓天運行其義亦爾也¶
雲者爲雨乎雨者爲雲乎¶
　註二者俱不能相爲各自爾也¶
　疏夫氣騰而上所以爲雲雲散而下流潤¶成雨然推尋始末
　皆無攸肇故知二者不¶能相爲¶
孰隆弛是¶
　疏隆興也弛廢也言誰興雲雨而洪注滂¶沲誰廢甘澤而致
　玆亢旱也¶<md:KR5c0139_HFL_016-003b>¶
孰居無事淫樂而勸是¶
<pb:KR5c0139_CK-KZ_05p037a>
　疏誰安居無事自勵勸彼作此淫雨而快¶樂邪司馬本作倦
　字¶
風起北方一西一東有上彷徨孰噓吸是孰¶居無事而披拂是¶
　疏彷徨迴轉之貌也噓吸猶吐納也披拂¶猶扇動也北方陰
　氣起風之所故云北方¶夫風吹無心東西任適或彷徨而居
　空裏¶或噓吸而在山中披拂升降略無定準孰¶居無事而爲
　此乎蓋自然也¶<md:KR5c0139_HFL_016-004a>¶
敢問何故¶
　註設問所以自爾之故¶
　疏此句總問以前有何意故也¶
<pb:KR5c0139_CK-KZ_05p037b>
巫咸祒曰來吾語汝天有六極五常¶
　註夫物事之近或知其故然尋其原以至¶乎極則無故而自
　爾也自爾則無所稍問¶其故也但當順之¶
　疏巫咸神巫也爲殷中宗相祒名也六極¶謂六合四方上下
　也五常謂五行金木水¶火土人倫之常性也言自然之理有
　此六¶<md:KR5c0139_HFL_016-004b>¶極五常至於日月風雲例皆如此但當任¶之自然具足
　何爲措意於其間哉¶
帝王順之則治逆之則凶¶
　註夫假學可變而天性不可逆也¶
　疏夫帝王者上符天道下順蒼生垂拱無¶爲因循任物則天
<pb:KR5c0139_CK-KZ_05p038a>
　下治矣而逆萬國之歡¶心乖二儀之和氣所作凶勃則禍亂
　生也¶
九洛之事治成德備監照下土¶
　疏九洛之事者九州聚落之事也言王者¶應天順物馭用無
　心故致天下太平人歌¶<md:KR5c0139_HFL_016-005a>¶擊壤九州聚落之地治定功成八荒
　夷狄¶之邦道圓德備旣合二儀覆載萬物又齊¶三景照臨下
　土¶
天下載之此謂上皇¶
　註順其自爾故也¶
　疏道合自然德均造化故眾生樂推而不¶厭百姓荷戴而不
<pb:KR5c0139_CK-KZ_05p038b>
　辭可謂返樸還淳上皇¶之治也¶
商大宰蕩問仁於莊子¶
　疏宋承殷後故商卽宋國也太宰官號名¶<md:KR5c0139_HFL_016-005b>¶盈字蕩方欲决己
　所疑故問仁於莊子¶
莊子曰虎狼仁也¶
　疏仁者親愛之迹夫虎狼猛獸猶解相親¶足明萬類皆有仁
　性也¶
曰何謂也¶
　疏太宰未達深情重問有何意謂¶
莊子曰父子相親何爲不仁¶
<pb:KR5c0139_CK-KZ_05p039a>
　疏父子親愛出自天然此乃眞仁何勞再¶問¶
曰請問至仁¶<md:KR5c0139_HFL_016-006a>¶
　疏虎狼親愛厥義未弘故請至仁庶聞深¶旨¶
莊子曰至仁無親¶
　註無親者非薄惡之謂也夫人之體非有¶親也而首自在上
　足自處下府藏居內皮¶毛在外外內上下尊卑貴賤於其體
　中各¶任其極而未有親愛於其間也然至仁足¶矣故五親六
　族賢愚遠近不失分於天下¶者理自然也又奚取於有親哉¶
　疏夫至仁者忘懷絶慮與太虛而同體混¶<md:KR5c0139_HFL_016-006b>¶萬物而爲一何親
　疎之可論乎泊然無心¶而順天下之親疎也¶
<pb:KR5c0139_CK-KZ_05p039b>
大宰曰蕩聞之無親則不愛不愛則不孝謂¶至仁不孝可乎¶
　疏夫無愛無親便是不孝謂至仁不孝於¶理可乎商蕩不悟
　深旨遂生淺惑莊生爲¶其顯折義列下文¶
莊子曰不然夫至仁尙矣孝固不足以言之¶
　註必言之於忘仁忘孝之地然後至耳¶
　疏至仁者忘義忘仁可貴可尙豈得將愛¶<md:KR5c0139_HFL_016-007a>¶敬近迹以語其心
　哉固不足以言也¶
此非過孝之言也不及孝之言也¶
　註凡名生於不及者故過仁孝之名而涉¶乎無名之境然後
　至焉¶
<pb:KR5c0139_CK-KZ_05p040a>
　疏商蕩之問近滯域中莊生之答遠超方¶外故知親愛之旨
　非過孝之談封執名教¶不及孝之言也¶
夫南行者至於郢北面而不見冥山是何也¶則去之遠也¶
　註冥山在乎北極而南行以觀之至仁在¶<md:KR5c0139_HFL_016-007b>¶乎無親而仁愛以
　言之故郢雖見而愈遠¶冥山仁孝雖彰而愈非至理也¶
　疏郢地居南冥山在北故郭注云冥山在乎¶北極南行以觀
　之至仁在乎無親而仁愛¶以言之故郢雖見而愈遠冥山仁
　孝彰而¶愈非至道此注甚明不勞更釋¶
故曰以敬孝易以愛孝難¶
　疏夫敬在形迹愛率本心心由天性故難¶迹關人情故易也¶
<pb:KR5c0139_CK-KZ_05p040b>
以愛孝易而忘親難¶<md:KR5c0139_HFL_016-008a>¶
　疏夫愛孝雖難猶滯域中未若忘親澹然¶無係志旣勝愛有
　復劣無以此格量難易¶明矣¶
忘親易使親忘我難¶
　疏夫騰猨斷腸老牛䑛犢恩慈下流物之¶恒性故子忘親易
　親忘子難自非達道孰¶能行此¶
使親忘我易兼忘天下難兼忘天下易使天¶下兼忘我難¶
　註夫至仁者百節皆適則終日不自識也¶<md:KR5c0139_HFL_016-008b>¶聖人在上非有爲
　也恣之使各自得而已¶耳自得其爲則眾務自適羣生自足
　天下¶安得不各自忘我哉各自忘矣主其安在¶乎斯所謂兼
<pb:KR5c0139_CK-KZ_05p041a>
　忘也¶
　疏夫兼忘天下者棄萬乘如脫屣也使天¶下兼忘我者謂百
　姓日用而不知也夫垂¶拱汾陽而游心姑射揖讓之美貴在
　虛忘¶比兼忘天下者也方前則難比後便易未¶若忘懷至道
　息智自然將造化而同功與¶天地而合德者故能恣萬物之
　性分順百¶<md:KR5c0139_HFL_016-009a>¶姓之所爲大小咸得飛沈不喪利澤潛被¶物皆自
　然上如標枝民如野鹿當是時也¶主其安在乎此使天下兼
　忘我者也可謂¶軒頊之前淳古之君耳其德不見故天下¶忘
　之斯則從劣向優自粗入妙遣之又遣¶玄之又玄也¶
夫德遺堯舜而不爲也¶
<pb:KR5c0139_CK-KZ_05p041b>
　註遺堯舜然後堯舜之德全耳若係之在¶心則非自得也¶
　疏遺忘棄也言堯舜二君盛德深遠而又¶<md:KR5c0139_HFL_016-009b>¶忘其德任物不爲
　斯解兼忘天下難¶
利澤施於萬世天下莫知也¶
　註泯然常適¶
　疏有利益恩澤惠潤羣生萬世之後其德¶不替而至德潛被
　日用不知斯解使天下¶兼忘我難也¶
豈直太息而言仁孝乎哉¶
　註失於江湖乃思濡沫¶
　疏太息猶嗟歎也夫盛德同於堯舜尙能¶遺忘不自顯豈復
<pb:KR5c0139_CK-KZ_05p042a>
　太息言於仁孝嗟嘆於¶<md:KR5c0139_HFL_016-010a>¶陳迹乎¶
夫孝悌仁義忠信貞廉此皆自勉以役其德¶者也不足多也¶
　疏悌順也德者眞性也以此上八事皆矯¶性偽情勉强勵力
　以己效人勞役其性故不¶足多也¶
故曰至貴國爵並焉¶
　註并者除棄之謂也夫貴在身身猶忘之¶况國爵乎斯貴之
　至¶
　疏并者除棄之謂也夫貴爵祿者本爲身¶<md:KR5c0139_HFL_016-010b>¶也身猶忘之况爵
　祿乎斯至貴者也¶
至富國財并焉¶
<pb:KR5c0139_CK-KZ_05p042b>
　註至富者自足而已故除天下之財者也¶
　疏至富者知足者也知足之人以不貪爲¶寶縱令傾國資財
　亦棄而不用故老經云¶知足者富斯之謂也¶
至願名譽并焉¶
　註所至願者適也得適而仁孝之名都去¶矣¶
　疏夫至願者莫過適性也旣一毁譽混榮¶<md:KR5c0139_HFL_016-011a>¶辱忘物我泯是非
　故令問聲名視之如涕¶唾也¶
是以道不渝¶
　註去華取實故也¶
　疏渝變也薄也旣忘富貴又遺名譽是以¶道德淳厚不隨物
<pb:KR5c0139_CK-KZ_05p043a>
　變也¶
北門成問於黃帝曰帝張咸池之樂於洞庭¶之野¶
　疏姓北門名成黃帝臣也欲明至樂之道¶故寄此二人更相
　發起也咸池樂名張施¶<md:KR5c0139_HFL_016-011b>¶也咸和也大也洞庭之野天地之間
　非太¶湖之洞庭也¶
吾始聞之懼復聞之怠卒聞之而惑¶
　疏怠退怠也卒終也復重也惑闇也不悟¶至樂初聞之時懼
　然驚悚再聞其聲想悟¶音旨故懼心退息最後聞之知至樂
　與二¶儀合德視之不見聽之不聞故心無分别¶有同暗惑者
　也¶
<pb:KR5c0139_CK-KZ_05p043b>
蕩蕩默默乃不自得¶
　註不自得坐忘之謂也¶<md:KR5c0139_HFL_016-012a>¶
　疏蕩蕩平易之容默默無知之貌第三聞¶之體悟玄理故蕩
　蕩而無偏默默而無知¶芒然坐忘物我俱喪乃不自得¶
帝曰汝殆其然哉吾奏之以人徽之以天行¶之以禮義建之以
太清¶
　註由此觀之知夫至樂者非音聲之謂也¶必先順乎天應乎
　人得於心而適於性然¶後發之以聲奏之以曲耳故咸池之
　樂必¶待黃帝之化而後成焉¶
　疏殆近也奏應也徽順也禮義五德也太¶<md:KR5c0139_HFL_016-012b>¶清天道也黃帝旣
<pb:KR5c0139_CK-KZ_05p044a>
　允門成第三聞樂體悟¶玄道忘知息慮是以許其所解故云
　汝近¶自然也夫至樂者先應之以人事順之以¶天理行之以
　五德應之以自然然後調理¶四時太和萬物雖復行於禮義
　之迹而忘¶自然之本者也此是第一奏也¶
四時迭起萬物循生一盛一衰文武倫經¶
　疏循順倫理經常也言春夏秋冬更迭而¶起一初物類順序
　而生夏盛冬衰春文秋¶武生殺之理天道之常但常任之斯
　至樂¶<md:KR5c0139_HFL_016-013a>¶矣¶
一清一濁陰陽調和流光其聲¶
　註自然律吕以滿天地之間但當順不奪¶則至樂全¶
<pb:KR5c0139_CK-KZ_05p044b>
　疏清天也濁地也陰升陽降二氣調和故¶施生萬物和氣流
　布三光照燭此謂至樂¶無聲之聲¶
蟄蟲始作吾驚之以雷霆¶
　註因其自作而用其所以動¶
　疏仲春之月蟄蟲始啓自然之理驚之雷¶<md:KR5c0139_HFL_016-013b>¶霆所謂動靜順時
　因物或作至樂具合斯¶道也¶
其卒無尾其始無首¶
　註運轉無極¶
　疏尋求自然之理無始無終討論至樂之¶聲無首無尾故老
經云迎之不見其首隨¶之不見其後¶
<pb:KR5c0139_CK-KZ_05p045a>
一死一生一僨一起所常無窮¶
　註以變化爲常則所常者無窮也¶
　註僨仆也夫盛衰生死虛盈起復變化之¶<md:KR5c0139_HFL_016-014a>¶道理之常數若以
　變化爲常則所謂常者¶無窮也¶
而一不可待汝故懼也¶
　註初聞無窮之變不能待之以一故懼然¶悚聽也¶
　疏至一之理絶視絶聽不可待之以聲色¶故初聞懼然也¶
吾又奏之以陰陽之和燭之以日月之明¶
　註所謂用天之道¶
　疏言至樂之聲將陰陽合其序所通生物¶<md:KR5c0139_HFL_016-014b>¶與日月齊其明此
<pb:KR5c0139_CK-KZ_05p045b>
　第二奏也¶
其聲能短能長能柔能剛變化齊一不主故¶常¶
　註齊一於變化故不主故常¶
　疏任羣生之脩短任萬物之柔剛齊變化¶之一理豈守故而
　執常¶
在谷滿谷在阬滿阬¶
　註至樂之道無不周也¶
　疏至樂之道無所不徧乃阬乃谷悉皆盈¶滿所謂道無不在
　所在皆無也¶<md:KR5c0139_HFL_016-015a>¶
塗卻守神¶
<pb:KR5c0139_CK-KZ_05p046a>
　註塞其兌也¶
　疏塗塞也卻孔也閑心知之孔卻守凝寂¶之精神郭注云塞
　其兌也¶
以物爲量¶
　註大制不割¶
　疏量音亮大小脩短隨物器量終不制割¶而從己也¶
其聲揮綽¶
　註所謂闡諧¶<md:KR5c0139_HFL_016-015b>¶
　疏揮動也綽寬也同雷霆之震動其聲寬¶也¶
其名高明¶
<pb:KR5c0139_CK-KZ_05p046b>
　註名當其實則高明也¶
　疏高如上天明如日月聲旣廣大名亦高¶明¶
是故鬼神守其幽¶
　註不離其所¶
　疏人物居其顯明鬼神守其幽昧各得其¶所而不相撓故老
　經云以道利天下其鬼¶<md:KR5c0139_HFL_016-016a>¶不神也¶
日月星辰行其紀¶
　註不失其度¶
　疏三光朗耀依分而行綱紀上玄必無差¶忒也¶
吾止之於有窮¶
<pb:KR5c0139_CK-KZ_05p047a>
　註常在極上住也¶
　疏止住也窮極也雖復千變萬化而常居¶玄極不離妙本動
　而常寂也¶
流之於無止¶<md:KR5c0139_HFL_016-016b>¶
　註隨變而往也¶
　疏流動也應感無方隨時適變未嘗執守¶故寂而動也¶
予欲慮之而不能知也望之而不能見也逐¶之而不能及也¶
　註故闇然恣使化去¶
　疏夫至樂者眞道也欲明道非心識故謀¶慮而不能知道非
　聲色故瞻望而不能見¶道非形質故追逐而不能逮也¶
<pb:KR5c0139_CK-KZ_05p047b>
儻然立於四虛之道¶<md:KR5c0139_HFL_016-017a>¶
　註宏敞無偏之謂¶
　疏儻然無心貌也四虛謂四方空大道也¶言聖人無心與至
　樂同體立志宏敞接物¶無偏包容萬有與虛空而合德¶
倚於槁梧而吟¶
　註無所復爲也¶
　疏宏敞虛容忘知絶慮故形同槁木心若¶死灰逍遙無爲且
　吟且詠也¶
目知窮乎所欲見力屈乎所欲逐吾旣不及¶已矣¶<md:KR5c0139_HFL_016-017b>¶
　註言物之知力各有所齊限¶
<pb:KR5c0139_CK-KZ_05p048a>
　疏夫目知所見蓋有涯限所以稱窮力能馳¶逐亦有分齊所
　以稱屈至樂非心色等法¶不可以根窮故吾知盡其不及故
　止而不¶逐也心旣有限故知愛無名此覆解前子欲¶慮之等
　文也¶
形充空虛乃至委蛇汝委蛇故怠¶
　註夫形充空虛無身也無身故能委蛇委¶蛇任性而悚懼之
　情怠也¶
　疏夫形充空則與虛空而等量委蛇任性¶<md:KR5c0139_HFL_016-018a>¶故順萬境而無心
　所謂隳體出聰離形去¶智者也只爲委蛇任性故悚懼之情
　怠息¶此解第二聞樂也¶
<pb:KR5c0139_CK-KZ_05p048b>
吾又奏之以無怠之聲¶
　註意旣怠矣乃復無怠此其至也¶
　疏再聞至樂任性逶迤悚懼之心於焉怠¶息雖復賢於初聞
　猶自不及後聞故奏無¶怠之聲斯則以無遣怠故郭注云怠
　旣怠¶矣乃復無怠此其至者也此是第三奏也¶
調之以自然之命¶<md:KR5c0139_HFL_016-018b>¶
　註命之所有者非爲也皆自然耳¶
　疏調和也凡百蒼生皆以自然爲其性命¶所以奏此咸池之
　樂者方欲調造化之心¶靈和自然之性命也已¶
故若混逐叢生¶
<pb:KR5c0139_CK-KZ_05p049a>
　註混然無係隨後而生¶
　疏混同生出同風物之動吹隨叢林之出¶聲也¶
林樂而無形¶
　註至樂者適而已適在體中故無别形¶<md:KR5c0139_HFL_016-019a>¶
　疏夫叢林地籟之聲無心而成至樂適於¶性命而已豈復有
　形也¶
布揮而不曳¶
　註自布耳¶
　疏揮動四時布散萬物各得其所非由牽¶曳¶
幽昏而無聲¶
<pb:KR5c0139_CK-KZ_05p049b>
　註所謂至樂¶
　疏言至樂寂寥趣於視聽故幽冥昏闇而¶無聲響矣¶<md:KR5c0139_HFL_016-019b>¶
動於無方¶
　註夫動者豈有方而後動哉¶
　疏夫至樂之本雖復無聲而應動隨時實¶無方所斯寂而動
　之也¶
居於窈冥¶
　註所謂寧極¶
　疏雖復應物隨機千變萬化而深根寧極¶恒處窅冥斯動而
　寂也¶
<pb:KR5c0139_CK-KZ_05p050a>
或謂之死或謂之生或謂之實或謂之榮行¶流散徙不主常聲¶<md:KR5c0139_HFL_016-020a>¶
　註隨物變化¶
　疏夫春生冬死秋實夏榮雲行雨散水流¶風從自然之理日
　新其變至樂之道豈常¶主聲也¶
世疑之稽於聖人¶
　註明聖人應世非唱也¶
　疏稽留也夫聖人者譬幽谷之響明象之¶照對之不知其所
　以來絶之不知其所以¶往物來斯應應而忘懷豈預前作法
　而留¶心應世故行留散徙不主常聲而世俗之¶<md:KR5c0139_HFL_016-020b>¶人妄生疑惑
　也¶
<pb:KR5c0139_CK-KZ_05p050b>
聖也者達於情而遂於命也¶
　註故有情有命者莫不資焉¶
　疏所言聖者更無他義也通有物之情順¶自然之命故謂之
　聖¶
天機不張而五官皆備此之謂天樂¶
　註忘樂而樂足非張而後備¶
　疏天機自然之樞機五官五藏也言五藏¶各有主司故謂之
　官夫目視耳聽手把腳¶行布網轉丸飛空走地非由倣效稟
　之造¶<md:KR5c0139_HFL_016-021a>¶物豈措意而後能爲故五藏職司素分備¶足天樂之美
　其在玆也¶
<pb:KR5c0139_CK-KZ_05p051a>
無言而心悅¶
　註心悅在適不在言也¶
　疏體此天和非由措意故心靈適悅而妙¶絶名言也¶
故有焱氏爲之頌曰聽之不聞其聲視之不¶見其形充滿天地
包裹六極汝欲聽之而無¶接焉而故惑也¶
　註此乃無樂之樂樂之至也¶<md:KR5c0139_HFL_016-021b>¶
　疏焱氏神農也美此至樂爲之章頌大音¶希聲故聽之不聞
　大象無形故視之不見道¶無不在故充滿天地二儀大無不
　包故囊¶括六極六極六合也假欲留音聽之亦不¶可以耳根
　承接是故體玆至樂理趣幽微¶心無分别事同愚惑也¶
<pb:KR5c0139_CK-KZ_05p051b>
樂也者始於懼懼故祟¶
　註懼然悚聽故是祟耳未大和也¶
　疏以下重釋三奏三聽之意結成至樂之¶道初聞至樂未悟
　太和心生悚懼不能放¶<md:KR5c0139_HFL_016-022a>¶釋是故禍祟之也¶
吾又次之以怠怠故遁¶
　註迹稍滅也¶
　疏再聞之後情意稍悟欲懼心怠退其迹¶遁滅也¶
卒之於惑惑故愚愚故道道可載而與之俱¶也¶
　註以無知爲愚愚乃至也¶
　疏最後聞樂靈府淳和心無分别有同闇¶惑蕩蕩默默類彼
<pb:KR5c0139_CK-KZ_05p052a>
　愚迷不怠不懼雅符眞¶<md:KR5c0139_HFL_016-022b>¶道旣而運載無心與物俱至也¶
孔子西遊於衛顔淵問師金曰以夫子之行¶爲奚如¶
　疏衛本昆吾之邑又是康叔之封自魯適¶衛故曰西遊師金
　魯太師名金也奚何也¶言夫子行仁義之道以化衛侯未知
　此術¶行用可不邪¶
師金曰惜乎而夫子其窮哉¶
　疏言仲尼叡哲明敏才智可惜守先王之¶聖迹執堯舜之古
　道所以頻遭辛苦屢致¶<md:KR5c0139_HFL_016-023a>¶困窮¶
顔淵曰何也¶
　疏問窮之所以也¶
<pb:KR5c0139_CK-KZ_05p052b>
師金曰夫芻狗之未陳也盛以筐衍巾以文¶繡尸祝齋戒以將
之¶
　疏此下譬喻凡有六條第一芻狗第二舟¶車第三桔橰第四
　樝梨第五狙猨第六妍¶醜芻狗草也謂結草爲狗以解除也
　衍笥¶也尸祝巫師也將送也言芻狗未陳盛以¶筐笥之器覆
　以文繡之巾致齋潔以表誠¶<md:KR5c0139_HFL_016-023b>¶展如在之將送庶其福祉貴之
　如是¶
及其已陳也行者踐其首脊蘇者取而爨之¶而已將復取而盛
以筐衍巾以文繡遊居寢¶卧其下彼不得夢必且數眯焉¶
　註廢棄之物於時無用則更致他妖也¶
<pb:KR5c0139_CK-KZ_05p053a>
　疏踐履也首頭也脊背也取莫曰蘇爨炊¶也眯魘也言芻狗
　未陳致斯肅敬旣祭之¶後棄之路中故行人履踐其頭脊蘇
　者取¶供其炊爨方將復取而貴之盛於筐衍之¶中覆於文繡
　之下敖游居處寢卧其傍假¶<md:KR5c0139_HFL_016-024a>¶令不致惡夢必當數數遭魘故
　郭注云廢¶棄之物於時無用則更致他妖也¶
今而夫子亦取先王已陳芻狗取弟子游居¶寢卧其下故伐樹
於宋削迹於衛窮於商周¶是非其夢邪¶
　疏此合芻狗之譬并合孔子窮義也先王¶謂堯舜禹湯先代
　之帝王也憲章文武祖¶述堯舜而爲教迹故集聚弟子敖游
　於仁¶義之域卧寢於禮信之鄉古法不可執留¶事同已陳芻
<pb:KR5c0139_CK-KZ_05p053b>
　狗伐樹於宋者孔子曾遊於¶<md:KR5c0139_HFL_016-024b>¶宋與門人講說於大樹之下司
　馬桓魋欲¶殺夫子夫子去後桓魋惡其坐處因伐樹¶焉削剗
　也夫子嘗遊於衛衛人疾之故剗¶削其迹不見用也商是殷
　地周是東周孔¶子歷聘曾因於此良田執於聖迹故致斯¶弊
　狼狽如是豈非惡夢邪¶
圍於陳蔡之間七日不火食死生相與鄰是¶非其昧邪¶
　註此皆絶聖棄知之意耳無所稍嫌也夫¶先王典禮所以適
　時用也時過而不棄卽¶<md:KR5c0139_HFL_016-025a>¶爲民妖所以興矯效之端也¶
　疏當時楚昭王聘夫子夫子領徒宿於陳¶蔡之地蔡人見徒
　眾極多謂之爲賊故興¶兵圍繞經乎七日糧食罄盡無復炊
<pb:KR5c0139_CK-KZ_05p054a>
　爨從¶者餓病莫之能興憂悲困苦鄰乎死地豈¶非遭於已陳
　芻狗而魘邪¶
夫水行莫如用舟而陸行莫如用車以舟之¶可行於水也而求
推之於陸則没世不行尋¶常¶
　疏夫舟行於水車行於陸致於千里未足¶<md:KR5c0139_HFL_016-025b>¶爲難若推舟於陸
　求其運載終没一世不¶可數尺¶
古今非水陸與周魯非舟車與今蘄行周於¶魯是猶推舟於陸
也¶
　疏此合諭也蘄求也今古代殊豈異乎¶水陸周魯地異何異
　乎舟車¶
<pb:KR5c0139_CK-KZ_05p054b>
勞而無功身必有殃彼未知夫無方之傳應¶物而不窮者也¶
　註時移世異禮亦宜變故因物而無所係¶焉斯不勞而有功
　¶<md:KR5c0139_HFL_016-026a>¶也
　疏方猶常也傳轉也言夫子執先王之迹¶行衰周之世徒勞
　心力卒不成功故削迹¶伐樹身遭殃禍也夫聖人之智接濟
　無方¶千轉萬變隨機應物未知此道故嬰斯禍¶也¶
且子獨不見夫桔橰乎引之則俯舍之則¶仰彼人之所引非引
人也故俯仰而不得罪¶於人¶
　疏桔橰挈水木也人牽引之則俯下捨放¶之則仰上俯仰上
　下引捨以人委順無心¶<md:KR5c0139_HFL_016-026b>¶故無罪夫人能虛己其義亦然也¶
<pb:KR5c0139_CK-KZ_05p055a>
故夫三皇五帝之禮義法度不矜於同而矜¶於治¶
　註期於合時宜應治體而已¶
　疏矜美也夫三皇五帝步驟殊時禮義威¶儀不相沿襲美在
　逗機不治以定不貴率¶今以同古¶
故譬三皇五帝之禮義法度其猶柤梨橘柚¶邪其味相反而皆
可於口¶
　疏夫柤梨橘柚甘苦味殊至於噉嚼而皆¶<md:KR5c0139_HFL_016-027a>¶可於口譬三皇五
　帝澆淳異世至於爲政¶咸適機宜也¶
故禮義法度者應時而變者也¶
　註彼以爲美而此或以爲惡故當應時而¶變然後皆適也¶
<pb:KR5c0139_CK-KZ_05p055b>
　疏帝王之迹蓋無常凖應時而變不可執¶留豈得膠柱刻船
　居今行古也¶
今取猨狙而衣以周公之服彼必齕齧挽裂¶盡去而後慊觀古
今之異猶猨狙之異乎周¶公也¶<md:KR5c0139_HFL_016-027b>¶
　疏慊足也周公聖人譬淳古之世狙猨狡¶獸諭澆競之時是
　以禮服雖華狙猨不以爲美聖迹乃貴末代不以爲尊故毁
　禮服¶猨狙始慊其心棄聖迹蒼生方適其性¶
故西施病心而矉其里其里之醜人見而美¶之歸亦捧心而矉
其里其里之富人見之堅¶閉門而不出貧人見之挈妻子而去
之走¶
<pb:KR5c0139_CK-KZ_05p056a>
　疏西施越之美女貌極妍麗旣病心痛¶嚬眉苦之而端正之
　人體多宜便因其嚬¶蹙更益其美是以閭里見之彌加愛重
　鄰¶<md:KR5c0139_HFL_016-028a>¶里醜人見而學之不病强嚬倍增其陋故¶富者惡之而不
　出貧人棄之而遠走捨己¶效物其義例然削迹伐樹皆學嚬
　之過也¶
彼知美矉而不知矉之所以美¶
　註况夫禮義當其時而用之則西施也時¶過而不棄則醜人
　¶也
　疏所以者猶所由也嚬之所以美者由乎西¶施之好也彼之
　醜人但美嚬之麗雅而不¶知由西施之妹好也¶
<pb:KR5c0139_CK-KZ_05p056b>
惜乎而夫子其窮哉¶<md:KR5c0139_HFL_016-028b>¶
　疏總會後文結成其旨窮之事迹章中具¶載矣¶
孔子行年五十有一而不聞道乃南之沛見¶老聃¶
　疏仲尼雖領徒三千號素王而盛行五德¶未聞大道故從魯
　之沛自北徂南而見老¶君以詢玄極故也¶
老聃曰子來乎吾聞子北方之賢者也子亦¶得道乎孔子曰未
得也¶
　疏聞仲尼有當世賢能未知頗得至道不¶<md:KR5c0139_HFL_016-029a>¶答言未得自楚望
　魯故曰北也¶
老子曰子惡乎求之哉¶
<pb:KR5c0139_CK-KZ_05p057a>
　疏問於何處尋求至道¶
曰吾求之於度數五年而未得也¶
　疏數算術也三年一閏天道小成五年再¶閏天道大成故云
　五年也道非術數故未¶得之也¶
老子曰子又惡乎求之哉¶
　疏更問求道用何方法¶
曰吾求之於陰陽十有二年而未得¶<md:KR5c0139_HFL_016-029b>¶
　註此皆借孔老以明絶學之義也¶
　疏十二年陰陽之一周也而未得者明以¶陰陽取道而道非
　陰陽故下文云中國有¶人非陰非陽¶
<pb:KR5c0139_CK-KZ_05p057b>
老子曰然使道而可獻則人莫不獻之於其¶君使道而可進則
人莫不進之於其親使道¶而可以告人則人莫不告其兄弟使
道而可¶以與人則人莫不與其子孫然而不可者無¶他也¶
　疏夫至道深玄妙絶言象非無非有不自¶<md:KR5c0139_HFL_016-030a>¶不他是以不進獻
　於君親豈得告於子弟¶所以然者無他由也故記孔老二君
　子¶以明玄中之玄也¶
中無主而不止¶
　註心中無受道之質則雖聞道而過去也¶
　疏若使中心無受道之主假令聞於聖說¶亦不止住於胷懷
　故知無他也¶
<pb:KR5c0139_CK-KZ_05p058a>
外無正而不行¶
　註中無主則外物亦無正己者也故未嘗¶通也¶<md:KR5c0139_HFL_016-030b>¶
　疏中旣受道之心故外亦無能正於己¶者故不可行也¶
由中出者不受於外聖人不出¶
　註由中出者聖人之道也外有能受之者¶乃出耳¶
　疏由從也從內出者聖人垂迹顯教也良¶由物能感聖故聖
　人不應若使外物不能¶稟受聖人亦終不出教¶
由外入者無主於中聖人不隱¶
　註由外入者假學以成性者也雖性可學¶<md:KR5c0139_HFL_016-031a>¶成然要當內有其
　質若無主於中則無以¶藏聖道也¶
<pb:KR5c0139_CK-KZ_05p058b>
　疏隱藏也由外入者習學而成性也由其¶外稟聖教冥在心
　中若使素無受入之心¶則無藏於聖道¶
名公器也¶
　註夫名者天下之所共用¶
　疏名鳴也公平也器用也名有二種一是¶命物二是毁譽今
　之所言是毁譽名也¶
不可多取¶<md:KR5c0139_HFL_016-031b>¶
　註矯飾過實多取者也多取而天下亂也¶
　疏夫令譽善名天下共用必其多取則矯¶飾過實而爭競斯
　起也¶
<pb:KR5c0139_CK-KZ_05p059a>
仁義先王之蘧廬也¶
　註猶傳舍也¶
止可以一宿而不可久處覯而多責¶
　註夫仁義者人之性也人性有變古今不¶同也故遊寄而過
　去則冥若無滯而係於¶一方則見見則偽生偽生而責多矣¶
　疏蘧廬逆於傳舍也覯見也亦久也夫蘧¶<md:KR5c0139_HFL_016-032a>¶廬舍客不可久停
　仁義禮智用訖宜廢客¶停久疵釁生聖迹留過責起¶
古之至人假道於仁託宿於義¶
　註隨時而變無常迹也¶
以遊逍遙之墟¶
<pb:KR5c0139_CK-KZ_05p059b>
　疏古之眞人和光降迹逗機而行博愛應¶物而用人羣何異
　乎假借塗路寄託宿止¶暫時遊寓蓋非眞實而動不傷寂應
　不離¶眞故恒逍遙乎自得之場彷徨乎無爲之¶境¶<md:KR5c0139_HFL_016-032b>¶
食於苟簡之田立於不貸之圃¶
　註苟且也簡略也貸施與也知止知足食¶於苟簡之田不損
　已物立於不貸之圃而¶言田圃者明是聖人養生之地¶
逍遙無爲也¶
　註有爲則非仁義¶
苟簡易養也¶
　註全從其簡故易養也¶
<pb:KR5c0139_CK-KZ_05p060a>
　疏只爲逍遙累盡故能無爲恬淡苟簡苟¶且簡素自足而已
　故易養也¶<md:KR5c0139_HFL_016-033a>¶
不貸無出也¶
　註不貸者不損己以爲物也¶
　疏不損我以益彼故無所出此三句覆釋¶前義也¶
古者謂是采眞之遊¶
　註遊而任之斯眞采也采眞則色不偽矣¶
　疏古者聖人行苟簡等法謂是神采眞實¶而無假偽逍遙任
　適而隨化遨遊也¶
以富爲是者不能讓祿以顯爲是者不能讓¶名親權者不能與
<pb:KR5c0139_CK-KZ_05p060b>
人柄¶<md:KR5c0139_HFL_016-033b>¶
　註天下未有以所非自累者而各没命於¶所是所是而以没
　其命者非立乎不貸之¶圃也¶
　疏夫是富非貪貪於貨賄者豈能讓人財¶祿是顯非隱滯於
　榮位者何能與人名譽¶親愛權勢矜夸於物者何能與人之
　柄柄¶權也唯厭穢風塵氊臊榮利者故能棄之¶若遺¶
操之則慄舍之則悲¶
　註舍之悲者操之不能不慄也¶<md:KR5c0139_HFL_016-034a>¶
　疏操執權柄恐失所以戰慄舍去威力喪¶去所以憂悲¶
而一無所鑒以闚其所不休者是天之戮民¶也¶
<pb:KR5c0139_CK-KZ_05p061a>
　註言其知進而不知止則性命喪矣所以¶爲戮¶
　疏是富好權之人心靈愚暗唯滯名利一¶無鑒識豈能聞見
　玄理而休心息智者乎¶如是之人雖復楚戮未加而情性以
　困故¶是自然刑戮之民¶<md:KR5c0139_HFL_016-034b>¶
怨恩取與諫教生殺八者正之器也¶
　疏夫怨敵必殺恩惠須償分內自取分外¶與他臣子諫上君
　父教下應青春以生長¶順素秋以殺罰此八者治正之器不
　得不¶用之也¶
唯循大變無所湮者爲能用之故曰正者正¶也其心以爲不然
者天門弗關矣¶
<pb:KR5c0139_CK-KZ_05p061b>
　註守故不變則失正矣¶
　疏循順也湮塞也唯當順於大理隨於變¶化達於物情而無
　滯塞者故能用八事治¶<md:KR5c0139_HFL_016-035a>¶之正事合於正理故曰正者正也其
　心之¶不能如是者天機之門擁而弗開天門心¶也¶
孔子見老聃而語仁義老聃曰夫播糠眯目¶則天地四方易位
矣蚊虻𠾱膚則通夕不寐¶矣¶
　註外物如之雖小而傷性已大也¶
　疏仲尼滯於聖迹故發辭則語仁義夫播¶糠眯目目暗故不
　能辯東西蚊虻𠾱膚膚¶痛則徹宵不睡是以外物雖微爲害
　必巨¶<md:KR5c0139_HFL_016-035b>¶况乎仁非天理義不率性舍己效他喪其¶本性其爲害
<pb:KR5c0139_CK-KZ_05p062a>
　也豈眯目𠾱膚而已哉𠾱齧¶也¶
夫仁義憯然乃憤吾心亂莫大焉¶
　註尙之以加其性故亂¶
　疏仁義憯毒甚於蚊虻憤憤吾心令人煩¶悶擾亂物性莫大
　於此一本亦作憒字者¶
吾子使天下無失其朴¶
　註質全而仁義著¶
吾子亦放風而動總德而立矣¶<md:KR5c0139_HFL_016-036a>¶
　註風自動而依之德自立而秉之斯易持¶易行之道也¶
　疏放縱任也欲使蒼生喪其淳樸之性者¶莫若絶仁棄義則
<pb:KR5c0139_CK-KZ_05p062b>
　反冥我極也仲尼亦宜¶放無爲之風教隨機務而應物總虛
　妄之¶至德立不測之神功亦有作放方往反放¶依也¶
又奚傑然若負建鼓而求亡子者邪¶
　註言夫揭仁義以趨道德之鄉其猶擊鼓¶而求逃者無由得
　¶<md:KR5c0139_HFL_016-036b>¶也
　疏建擊傑然用力貌夫揭仁義以趨道德¶之鄉何異乎打大
　鼓以求逃亡之子故鼓¶聲大而亡子遠仁義彰而道德廢也¶
夫鵠不日浴而白烏不日黔而黑¶
　註自然各已足¶
黑白之朴不足以爲辯¶
<pb:KR5c0139_CK-KZ_05p063a>
　註俱自然耳無以偏向¶
　疏浴灑也染緇曰黔黔黑也辯者别其勝¶負也夫鵠白烏黑
　稟之自然豈須日日浴¶染方得如是以言物性其義例然然
　黑白¶<md:KR5c0139_HFL_016-037a>¶素樸各足於分所遇斯適故不足於分所¶以論勝負亦
　言辯變也黑白分定不可變¶白爲黑也¶
名譽之觀不足以爲廣¶
　註夫至足者忘名譽忘名譽乃廣耳¶
　疏修名立譽招物觀視此乃狹劣何足自¶多唯恐遣名譽方
　可稱大耳¶
泉涸魚相與處於陸相呴以濕相濡以沫¶
<pb:KR5c0139_CK-KZ_05p063b>
　註言仁義之譽皆生於不足¶
不若相忘於江湖¶<md:KR5c0139_HFL_016-037b>¶
　註斯乃忘仁而仁者也¶
　疏此總結前文斥仁義之弊夫泉源枯竭¶魚傳沫以相濡樸
　散淳離行仁義以濟物¶及其江湖浩蕩各足所以相忘道德
　深玄¶得性所以虛淡旣江湖比於道德濡沫方¶於仁義以此
　格量不可同日而語矣¶
孔子見老聃歸三日不談¶
　疏老子方外大聖變化無常不可測量故¶無所談說也¶
弟子問曰夫子見老聃亦將何規哉¶<md:KR5c0139_HFL_016-038a>¶
<pb:KR5c0139_CK-KZ_05p064a>
　疏不的姓名直云弟子當是升堂之類共¶發此疑旣見老子
　應有規誨何所聞而三¶日而不談也¶
孔子曰吾乃今於是乎見龍龍合而成體散¶而成章¶
　註謂老聃能變化¶
　疏夫龍之德變化不恒以况至人隱顯無¶定故本合而成妙
　體窈冥迹散而起文章¶煥爛¶
乘乎雲氣而養乎陰陽¶<md:KR5c0139_HFL_016-038b>¶
　註言其因御無方自然已足¶
　疏言至人乘雲氣而無心順陰陽而養物¶也¶
予口張而不能嗋予又何規老聃哉¶
<pb:KR5c0139_CK-KZ_05p064b>
　疏嗋合也心懼不定口開不合復何容暇¶聞規訓之言乎¶
子貢曰然則人固有尸居而龍見雷聲而淵¶默發動如天地者
乎¶
　疏言至人其處也若死尸之安居其出也¶似龍神之變見其
　語也如雷霆之振響其¶<md:KR5c0139_HFL_016-039a>¶默也類玄理之無聲是以奮發機動
　同二¶儀之生物者也旣而或處或出或語或默¶豈有出處語
　默之異而異之哉然則至人¶必有出處默語不言之能故仲
　尼見之口¶而不能合¶
賜亦可得而觀乎遂以孔子聲見老聃¶
　疏賜子貢名也子貢欲至觀至人龍德之¶相遂以孔子聲教
<pb:KR5c0139_CK-KZ_05p065a>
　而往見之¶
老聃方將倨堂而應微曰予年運而往矣子¶將何以戒我乎¶<md:KR5c0139_HFL_016-039b>¶
　疏倨企也運時也老子自得從容故企堂¶敖誕物感斯應發
　微其言予年衰邁可以¶教何以戒我乎¶
子貢曰夫三王五帝之治天下不同其係聲¶名一也而先生獨
以爲非聖人如何哉¶
　疏澆淳漸異步驟有殊用力用兵逆順斯¶異故云不同聲名
　令聞相係一也先生乃¶排三王爲非聖有何意旨可得聞乎¶
老聃曰小子少進子何以謂不同¶
　疏汝少進前說不同所由¶<md:KR5c0139_HFL_016-040a>¶
<pb:KR5c0139_CK-KZ_05p065b>
對曰堯授舜舜受禹禹用力而湯用兵文王¶順紂而不敢逆武
王逆紂而不肯順故曰不¶同¶
　疏堯舜二人卽是五帝之數自夏禹以降¶便是三王堯讓舜
　舜讓禹禹治水而用力¶湯伐桀而用兵文王拘羑里而順商
　辛武¶王渡孟津而逆殷紂不同之狀可略言焉¶
老聃曰小子少進余語汝三皇五帝之治天¶下¶
　疏三皇者伏犧神農黃帝也五帝少昊顓¶<md:KR5c0139_HFL_016-040b>¶頊高辛唐虞也治
　天下之治列在下文¶
黃帝之治天下使民心一民有其親死不哭¶而民不非也¶
　註若非之則强哭¶
<pb:KR5c0139_CK-KZ_05p066a>
　疏三皇行道人心淳一不獨親其親不獨¶子其子故親死不
　哭而世俗不非必也非¶之則强哭者眾¶
堯之治天下使民心親民有爲其親殺其殺¶而民不非也¶
　註殺降也言親疏有降殺¶<md:KR5c0139_HFL_016-041a>¶
　疏五帝行德不及三皇使子父兄弟更相¶親愛爲降殺之服
　以别親疏旣順人心亦¶不非毁¶
舜之治天下使民心競民孕婦十月生子子¶生五月而能言¶
　註教之速也¶
　疏舜是五帝之末其俗漸澆樸散淳離民¶心浮競遂使孕懷
　之婦十月生子五月能¶言古者懷孕之婦十四月而誕育生
<pb:KR5c0139_CK-KZ_05p066b>
　子兩¶歲方始能言澆淳旣革故與古之乖異也¶<md:KR5c0139_HFL_016-041b>¶
不至乎孩而始誰¶
　註誰者别人之意也未孩已擇人言其競¶教速成也¶
　疏未解孩笑已識是非分别之心自此而¶始矣¶
則人始有夭矣¶
　註不能同彼我則心競於親疏故不終其¶天年也¶
　疏分别旣甚不終天年夭逝之始起自虞¶舜¶<md:KR5c0139_HFL_016-042a>¶
禹之治天下使民心變人有心而兵有順¶
　註此言兵有順則天下已有不順故也¶
　疏去道旣遠澆偽日興遂使蠢爾之民好¶爲禍變廢無爲之
<pb:KR5c0139_CK-KZ_05p067a>
　迹興有爲之心賞善罰¶惡以此爲化而禹懷慈愛猶解泣辜
　兵刃¶所加必須天道也¶
殺盜非殺¶
　註盜自應死殺之順也故非殺¶
　疏盜賊有罪理合其誅順乎素秋雖殺非¶殺此則兵有順義
　也¶<md:KR5c0139_HFL_016-042b>¶
人自爲種而天下耳¶
　註不能大齊萬物而人人自别斯人自爲¶種也承百代之流
　而會乎當今之變其弊¶至於斯者非禹也故曰天下耳言聖
　知之¶迹非亂天下而天下必有斯亂¶
<pb:KR5c0139_CK-KZ_05p067b>
　疏夫澆浪旣興分别日甚人人自爲種見¶不能大齊萬物此
　則解人有心也聖智之¶迹使其如是非禹之過也故曰天下
　耳矣¶
是以天下大駭儒墨皆起¶
　註此乃百代之弊¶<md:KR5c0139_HFL_016-043a>¶
　疏此總論三皇五帝之迹驚天下蒼生致¶使儒崇堯舜以飾
　非墨遵禹道而自是旣¶而百家競起九流爭騖後代之弊實
　此之¶由也¶
其作始有倫而今乎婦女¶
　註今之以女爲婦而上下悖逆者非作始¶之無理但至理之
<pb:KR5c0139_CK-KZ_05p068a>
　弊遂至於此¶
　疏倫理也當莊子之世六國競興淫風大¶行以女爲婦乖禮
　悖德莫甚於玆故知聖¶迹始興故有倫理及其末也例同斯
　弊也¶<md:KR5c0139_HFL_016-043b>¶
何言哉¶
　註弊生於理故無所復言¶
　疏從理生教遂至於此世澆俗薄何可稍¶言論正發憤而傷
　歎也¶
余語汝三皇五帝之治天下名曰治之而亂¶莫甚焉¶
　註必弊故也¶
<pb:KR5c0139_CK-KZ_05p068b>
　疏夫三皇之治實自無爲無爲之迹迹生¶於弊故百代之後
　亂莫甚焉弊亂之狀列¶在下文¶<md:KR5c0139_HFL_016-044a>¶
三皇之知上悖日月之明下睽山川之精中¶墮四時之施¶
　疏悖逆也睽乖離也墮廢壞也施澤也運¶無爲之智以立治
　方後世執迹遂成其弊¶致星辰悖彗日月爲之不明山川乖
　離嶽¶瀆爲之崩竭廢壞四時寒暑爲之𠎝叙¶
其知憯於𧓽蠆之尾鮮規之獸莫得安其性¶命之情者而猶自
以爲聖人不可恥乎其無¶恥也¶
　疏憯毒也𧓽蠆尾端有毒也鮮規小貌言¶<md:KR5c0139_HFL_016-044b>¶三皇之智損害蒼
　生其爲毒也甚於𧓽蠆¶是故細小蟲獸皆遭擾動況乎黔首
<pb:KR5c0139_CK-KZ_05p069a>
　如何¶得安以斯爲聖於理未可毒害旣多深可¶羞媿也¶
子貢蹵蹵然立不安¶
　註子貢本謂老子獨絶三王故欲同三王¶於五帝耳今又見
　老子通毁五帝上及三¶皇則失其所以爲談矣¶
　疏蹵蹵驚驚貌也子貢欲救三王同五帝¶今見老子詞調高
　貌排擯五帝指斥三皇¶<md:KR5c0139_HFL_016-045a>¶心形驚悚失其所謂故蹴然形容雖
　立心¶神不安¶
孔子謂老聃曰邱治詩書禮樂易春秋六經¶自以爲久矣孰知
其故矣以奸者七十二君¶論先王之道而明周召之迹一君無
所鉤用¶甚矣夫人之難說也道之難明邪老子曰幸¶矣子之不
<pb:KR5c0139_CK-KZ_05p069b>
遇治世之君也夫六經先王之陳¶迹也豈其所以迹哉¶
　註所以迹者眞性也夫任物之眞性者其¶迹則六經也¶<md:KR5c0139_HFL_016-045b>¶
今子之所言猶迹也夫迹履之所出而迹豈¶履哉¶
　註况今之人事則以自然爲履六經爲迹¶
夫白鶂之相視眸子不運而風化蟲雄鳴於¶上風雌應於下風
而風化¶
　註鶂以眸子相視蟲以嗚聲相應俱不待¶合而便生子故曰
　風化¶
類自爲雌雄故風化¶
　註夫同類之雌雄各自有以相感相感之¶異不可勝極苟得
<pb:KR5c0139_CK-KZ_05p070a>
　其類其化不難故乃有¶<md:KR5c0139_HFL_016-046a>¶遙感而風化也¶
性不可易命不可變時不可止道不可壅¶
　註故至人皆順而通之¶
苟得於道無自而不可¶
　註雖化者無方而皆可也¶
失焉者無自而可¶
　註所在皆不可也¶
孔子不出三月復見曰邱得之矣烏鵲𡦗魚¶傳沫細要者化¶
　註言物之自然各有性也¶<md:KR5c0139_HFL_016-046b>¶
　疏鵲居巢內交尾而表陰陽魚在水中傳¶沫而爲牝牡蜂取
<pb:KR5c0139_CK-KZ_05p070b>
　桑蟲祝爲己子是知物¶性不同稟之大道物之自然各有性
　也¶
有弟而兄啼¶
　註言人之性舍長而視幼故啼也¶
　疏有弟而兄失愛捨長憐幼故啼是知陳¶迹不可執留但當
　順之物我無累言人性¶捨長視幼故啼也¶
久矣夫邱不與化爲人不與化爲人安能化¶人¶<md:KR5c0139_HFL_016-047a>¶
　註夫與化爲人者任其自化者也若繙六¶經以說則疏也¶
老子曰可邱得之矣
