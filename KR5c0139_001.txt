# -*- mode: mandoku-view -*-
#+TITLE: 南華眞經註疏
#+DATE: 2015-08-29 00:40:29
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: LASTPB  <md:KR5c0139_HFL_000-004a>
#+PROPERTY: JUAN 1
<pb:KR5c0139_CK-KZ_01p003b>
應¶既而驅馭群品故以應帝王次之駢拇以下¶<md:KR5c0139_HFL_000-004b>¶皆以篇名二字
爲題既无别義今不復次篇¶也而自古高士晉漢逸人皆莫不
耽翫爲之¶義訓雖注述無可間然並有美辭咸能索隱¶(玄英)不
揆庸昧少而習焉研精覃思三十年¶矣依子玄所注三十三篇
輙爲疏解總三十¶卷雖復詞情疎拙亦頗有心跡指歸不敢貽¶
厥後人聊自記其遺忘耳¶¶¶¶
　<md:KR5c0139_HFL_001-001a>¶　　　　　　¶　　　　唐西華法師成玄英撰¶



<pb:KR5c0139_CK-KZ_02p001a>
@fw重刋道藏輯要
* 　南華眞經
@by周莊周著　　　　　　　@by河　南　郭　象　注
　　　　　　　　　　　@by唐西華法師成玄英疏
** 　內篇
*** 　　逍遥遊第一(注夫小大雖殊而放於自得之場則¶物任其性事稱其能各當其分逍遥一也豈容勝負　　於其間哉)¶
北冥有魚其名爲鯤鯤之大不知其幾千里¶也¶
　疏溟猶海也取其溟漠無涯故爲之溟東¶方朔十洲記云溟
　海無風而洪波百丈巨¶海之內有此大魚欲明物性自然故
<pb:KR5c0139_CK-KZ_02p001b>
　標爲¶<md:KR5c0139_HFL_001-001b>¶章首玄中記云東方有大魚焉行者一日¶過魚頭七日
　過魚尾産三日碧海爲之變¶紅故知大物生於大處豈獨北
　溟而已¶
化而爲鳥其名爲鵬¶
　注鵬鯤之實吾所未詳也夫莊子之大意¶在乎逍遥遊放無
　爲而自得故極小大之¶致以明性分之適達觀之士宜要其
　會歸¶而遺其所寄不足事事曲與生說自不害¶其弘旨皆可
　略之¶
　疏夫四序風馳三光電卷是以負山嶽而¶<md:KR5c0139_HFL_001-002a>¶捨故揭舟壑以趨
　新故化魚爲鳥欲明變¶化之大理也¶
<pb:KR5c0139_CK-KZ_02p002a>
鵬之背不知其幾千里也怒而飛其翼若垂¶天之雲¶
　疏魚論其大以表頭尾難知鳥言其背亦¶示脩短叵測故下
　文云未有知其修者也¶鼓怒翅翼奮迅毛衣既欲摶風方將
　擊水¶遂乃斷絶雲氣背負青天騫翥翶翔凌摩¶雲漢垂陰布
　影若天涯之降行雲也¶
是鳥也海運則將徙於南冥南冥者天池也¶<md:KR5c0139_HFL_001-002b>¶
　注非溟海不足以運其身非九萬里不足¶以負其翼此豈好
　奇哉直以大物必自生¶於大處大處亦必自生此大物理固
　自然¶不患其失又何措心於其間哉¶
　疏運轉也是指斥也卽此鵬鳥其形重大¶若不海中運轉無
<pb:KR5c0139_CK-KZ_02p002b>
　以自致高昇皆不得不¶然非樂然也且形既遷革情亦隨變
　昔日¶爲魚涵泳北海今時作鳥騰翥南溟雖復¶昇沉性殊逍
　遥一也亦猶死生聚散所遇¶斯適千變萬化未始非吾所以
　化魚爲鳥¶<md:KR5c0139_HFL_001-003a>¶自北徂南者鳥是凌虛之物南卽啟明之¶方魚乃
　滯溺之蟲北有幽冥之地欲表向¶明背闇捨滯求進故舉南
　北鳥魚以示爲¶道之逕耳而大海洪川原夫造化非人所¶作
　故曰天池也¶
齊諧者志怪者也諧之言曰鵬之徙於南冥¶也水擊三千里搏
扶揺而上者九萬里¶
　注夫翼大則難舉故搏扶揺而後能上九¶萬里乃足自勝耳
<pb:KR5c0139_CK-KZ_02p003a>
　旣有斯翼豈得决然而¶起數仞而下哉此皆不得不然非樂
　然也¶<md:KR5c0139_HFL_001-003b>¶
去以六月息者也¶
　注夫大鳥一去半歲至天池而息小鳥一¶飛半朝槍榆枋而
　止此比所能則有間矣¶其於適性一也¶
　疏姓齊名諧人姓名也亦言書名也齊國¶有此非諧之書也
　誌記也擊打也搏鬬也¶扶揺旋風也齊諧所著之書多記怪
　異之¶事莊生引以爲證明己所說不虛大鵬既¶將適南溟不
　可决然而起所以舉擊兩翅¶動蕩三千踉蹌而行方能離水
　然後繚戾¶<md:KR5c0139_HFL_001-004a>¶宛轉鼓怒徘徊風氣相扶揺動而上塗經¶九萬時
<pb:KR5c0139_CK-KZ_02p003b>
　隔半年從容志滿方言憩止適足¶而已豈惜情乎哉¶
野馬也塵埃也生物之以息相吹也¶
　注此皆鵬之所憑以飛者耳野馬者遊氣¶也
　¶疏爾雅云邑外曰郊郊外曰牧牧外曰野¶此言青春之時陽
　氣發動遥望藪澤之中¶猶如奔馬故謂之野馬也揚土曰塵
　塵之¶細者曰埃天地之間生物氣息更相吹動¶<md:KR5c0139_HFL_001-004b>¶以舉於鵬者
　也夫四生雜沓萬類參差形¶性不同資待宜異故鵬鼓垂天
　之翼託風¶氣以逍遥蜩張决起之翅槍枋而自得¶斯皆率性
　而動禀之造化非有情於遐邇¶豈措意於驕矜體斯趣者於
　何而語夸企¶乎¶
<pb:KR5c0139_CK-KZ_02p004a>
天之蒼蒼其正色邪其遠而无所至極邪其¶視下也亦若是而
已矣¶
　注今觀天之蒼蒼竟未知便是天之正色¶邪天之爲遠而無
　極邪鵬之自上以視地¶<md:KR5c0139_HFL_001-005a>¶亦若人之自此視天則止而圖南矣
　言鵬¶不知道里之遠近趣足以自勝而逝¶
　疏仰視圓穹甚爲迢遞碧空高遠筭數無¶窮蒼蒼茫昧豈天
　正色然鵬處中天人居¶下地而鵬之俯視不異人之仰觀人
　既不¶辨天之正色鵬亦詎知地之遠近自勝取¶足適至南溟
　鵬之圖度止在於是矣¶
且夫水之積也不厚則其負大舟也无力覆¶杯水於㘭堂之上
<pb:KR5c0139_CK-KZ_02p004b>
則芥爲之舟置杯焉則膠¶水淺而舟大也¶<md:KR5c0139_HFL_001-005b>¶
　注此皆明鵬之所以高飛者翼大故耳夫¶質小者所資不待
　大則質大者所用不得¶小矣故理有至分物有定極各足稱
　事其¶濟一也若乃失乎忘生之主而營生於至¶當之外事不
　在力動不稱情則雖垂天之¶翼不能無窮决起之飛不能無
　困矣¶
　疏且者假借是聊略之辭夫者乃是發語¶之端緒積聚也厚
　深也杯小器也㘭污陷¶也謂堂庭㘭陷之地也芥草也膠黏
　也此¶起譬也夫翻覆一杯之水於㘭污堂地之¶<md:KR5c0139_HFL_001-006a>¶間將草葉爲
　舟則浮汎靡滯若還用杯爲¶舟理必不可何者水淺舟大則
<pb:KR5c0139_CK-KZ_02p005a>
　黏地不行¶故也是以大舟必須深水小芥不待洪流¶苟其大
　小得宜則物皆逍遥¶
風之積也不厚則其負大翼也无力故九萬¶里則風斯在下矣¶
　疏此合喻也夫水不深厚則大舟不可載¶浮風不崇高大翼
　無由凌漢是以小鳥半¶朝决起槍榆之上大鵬九萬飄風鼓
　扇其¶下也¶<md:KR5c0139_HFL_001-006b>¶
而後乃今培風背負青天而莫之夭閼者而¶後乃今將圖南¶
　注夫所以乃今將圖南者非其好高而慕¶遠也風不積則夭
　閼不通故耳此大鵬之¶逍遥也¶
　疏培重也夭折也閼塞也初賴扶揺故能¶昇翥重積風吹然
<pb:KR5c0139_CK-KZ_02p005b>
　後飛行旣而上負青天¶下乗風脊一凌霄至六月方止網羅
　¶不逮畢弋無侵折塞之禍於何而至良由資¶待合宜自致得
　所逍遥南海不亦宜乎¶<md:KR5c0139_HFL_001-007a>¶
蜩與鷽鳩笑之曰我决起而飛槍榆枋時則¶不至而控於地而
　已矣奚以之九萬里而南¶爲¶
　注苟足於其性則雖大鵬無以自貴於小¶鳥小鳥無羡於天
　池而榮願有餘矣故小¶大雖殊逍遥一也¶
　疏蜩蟬也生七八月紫青色一名蛁蟟鷽¶鳩鶻鳩也卽今之
　斑鳩是也决卒疾之貌¶槍集也亦突也枋檀木也控投也引
　也窮¶也奚何也之適也蜩鳩聞鵬鳥之宏大資¶<md:KR5c0139_HFL_001-007b>¶風水以高飛
<pb:KR5c0139_CK-KZ_02p006a>
　故嗤彼形大而劬勞欣我質¶小而逸豫且騰躍不過數仞突
　榆檀而栖¶集時困不到前林投地息而更起逍遥適¶性樂在
　其中何須地經六月途遥九萬跋¶涉辛苦南適胡爲以小笑
　大夸企自息而¶不逍遥者未之有也¶
適莽蒼者三餐而反腹猶果然適百里者宿¶舂糧適千里者三
月聚糧¶
　注所適彌遠則聚糧彌多故其翼彌大則¶積氣彌厚也¶<md:KR5c0139_HFL_001-008a>¶
　疏適往也莽蒼郊野之色遥望之不甚分¶明也果然飽貌也
　往於郊野來去三食路¶旣非遥腹猶充飽百里之行路程稍
　遠舂¶擣糧食爲一宿之備適於千里之塗路旣¶迢遥聚積三
<pb:KR5c0139_CK-KZ_02p006b>
　月之糧方充往來之食故郭¶注云所適彌遠則聚糧彌多故
　其翼彌大¶則積氣彌厚者也¶
之二蟲又何知¶
　注二蟲謂鵬蜩也對大於小所以均異趣¶也夫趣之所以異
　豈知異而異哉皆不知¶<md:KR5c0139_HFL_001-008b>¶所以然而自然耳自然耳不爲也此
　逍遥¶之大意¶
　疏郭注云二蟲鵬蜩也對大於小所以均¶異趣也且大鵬摶
　風九萬小鳥决起榆枋¶雖復遠近不同適性均也咸不知道
　里之¶遠近各取足而自勝天機自張不知所以¶既無意於高
　卑豈有情於優劣逍遥之致¶其在茲乎而呼鵬爲蟲者大戴
<pb:KR5c0139_CK-KZ_02p007a>
　禮云東方¶鱗蟲三百六十應龍爲其長南方羽蟲三¶百六十
　鳳皇爲其長西方毛蟲三百六十¶<md:KR5c0139_HFL_001-009a>¶麒麟爲其長北方甲蟲三
　百六十靈龜爲¶其長中央躶蟲三百六十聖人爲其長通¶而
　爲語故名鵬爲蟲也¶
小知不及大知小年不及大年¶
　注物各有性性各有極皆如年知豈跂尚¶之所及哉自此已
　下至于列子歷舉年知¶之大小各信其一方未有足以相傾
　者¶也然後統以無待之人遺彼忘我冥此群異¶異方同得而
　我無功名是故統小大者無¶小無大者也苟有乎小大則雖
　大鵬之與¶<md:KR5c0139_HFL_001-009b>¶斥鷃宰官之與御風同爲累物耳齊死生¶者無死
<pb:KR5c0139_CK-KZ_02p007b>
　無生者也苟有乎死生則雖大椿¶之與蟪蛄彭祖之與朝菌
　均於短折耳故¶遊於無小無大者無窮者也冥乎不死不¶生
　者無極者也若夫逍遥而繫於有方則¶雖放之使遊而有所
　窮矣未能無待也¶
　疏夫物受氣不同禀分各異智則有明有¶暗年則或短或長
　故舉朝菌冥靈宰官榮¶子皆如年智豈企尚之所及哉故知
　物性¶不同不可强相希效也¶<md:KR5c0139_HFL_001-010a>¶
奚以知其然也¶
　疏奚何也然如此也此何以知年智不相¶及若此之縣解耶
　假設其問以生後答¶
<pb:KR5c0139_CK-KZ_02p008a>
朝菌不知晦朔蟪蛄不知春秋此小年也¶
　疏此答前問也朝菌者謂天時滯雨於糞¶壤之上熱蒸而生
　陰濕則生見日便死亦¶謂之犬芝生於朝而死於暮故曰朝
　菌月¶終謂之晦月旦謂之朔假令逢蔭數日便¶萎終不涉三
　旬故不知晦朔也蟪蛄夏蟬¶也生於麥梗亦謂之麥節夏生
　秋死故不¶<md:KR5c0139_HFL_001-010b>¶知春秋也菌則朝生暮死蟬則夏長秋殂¶斯言齡
　命短促故謂之小年也¶
楚之南有冥靈者以五百歲爲春五百歲爲¶秋上古有大椿者
以八千歲爲春八千歲爲¶秋¶
　疏冥靈大椿並木名也以葉生爲春以葉¶落爲秋冥靈生於
<pb:KR5c0139_CK-KZ_02p008b>
　楚之南以二千歲爲一¶年也而言上古者伏犧時也大椿之
　木長¶於上古以三萬二千歲爲一年也冥靈五¶百歲而花生
　大椿八千歲而葉落並以春¶<md:KR5c0139_HFL_001-011a>¶秋賖永故謂之大年也¶
而彭祖乃今以久特聞眾人匹之不亦悲乎¶
　注夫年知不相及若此之懸也比於眾人¶之所悲亦可悲矣
　而眾人未嘗悲此者以¶其性各有極也苟知其極則豪分不
　可相¶跂天下又何所悲乎哉夫物未嘗以大欲¶小而必以小
　羡大故舉小大之殊各有定¶分非羡欲所及則羡欲之累可
　以絶矣夫¶悲生於累累絶則悲去悲去而性命不安¶者未之
　有也¶<md:KR5c0139_HFL_001-011b>¶
<pb:KR5c0139_CK-KZ_02p009a>
　疏彭祖者姓籛名鏗帝顓頊之玄孫也善¶養性能調鼎進雉
　羹於堯堯封於彭城其¶道可祖故謂之彭祖歷夏經殷至周
　年八¶百歲矣特獨也以其年長壽所以聲獨聞¶於世而世人
　比匹彭祖深可悲傷而不悲¶者爲彭祖禀性遐壽非我氣類
　置之言外¶不敢嗟傷故知生也有涯豈唯彭祖去己¶一毫不
　可企及於是均椿菌混彭殤各止¶其分而性命安矣¶
湯之問棘也是已¶<md:KR5c0139_HFL_001-012a>¶
　注湯之問棘亦云物各有極任之則條暢¶故莊子以所問爲
　是也¶
　疏湯是帝嚳之後契之苗裔姓子名履字¶天乙母氏扶都見
<pb:KR5c0139_CK-KZ_02p009b>
　白氣貫月感而生湯豐¶下銳上身長九尺仕夏爲諸侯有聖
　德諸¶侯歸之遭桀無道囚於夏臺後得免乃與¶諸侯同盟於
　景亳之地會桀於昆吾之墟¶大戰於鳴條之野桀奔於南巢
　湯旣克桀¶讓天下於務光務光不受湯卽位乃都於¶亳後改
　爲商殷開基之主也棘者湯時賢¶<md:KR5c0139_HFL_001-012b>¶人亦云湯之博士列子謂
　之夏革革棘聲¶類蓋字之誤也而棘旣是賢人湯師事之¶故
　湯問於棘詢其至道云物性不同各有¶素分循而直往固而
　任之殷湯請益深有¶玄趣莊子許其所問故云是已¶
窮髮之北有冥海者天池也有魚焉其廣數¶千里未有知其修
者其名爲鯤¶
<pb:KR5c0139_CK-KZ_02p010a>
　疏修長也地以草爲毛髮北方寒沍之地¶草木不生故名窮
　髮所謂不毛之地鯤魚¶廣闊數千未有知其長者明其大也
　然溟¶<md:KR5c0139_HFL_001-013a>¶海鯤鵬前文已出如今重顯者正言前引¶齊諧足爲典
　實今牽列子再證非虛鄭重¶殷勤以成其義者也¶
有鳥焉其名爲鵬背若太山翼若垂天之雲¶搏扶揺羊角而上
者九萬里絶雲氣負青天¶然後圖南¶
　疏鵬背宏巨狀若嵩華旋風曲戾猶如羊¶角既而凌摩蒼昊
　遏絶雲霄鼓怒放暢圖¶度南海故禦寇湯問篇云世豈知有
　此物¶哉大禹行而見之伯益知而名之夷堅聞¶<md:KR5c0139_HFL_001-013b>¶而誌之是也¶
且適南溟也斥鷃笑之曰彼且奚適也我騰¶躍而上不過數仞
<pb:KR5c0139_CK-KZ_02p010b>
而下翶翔蓬蒿之間此亦¶飛之至也而彼且奚適也此小大之
辯也¶
　注各以得性爲至自盡爲極也向言二蟲¶殊翼故所至不同
　或翶翔天池或畢志榆¶枋直各稱體而足不知所以然也今
　言小¶大之辯各有自然之素旣非跂慕之所及¶亦各安其天
　性不悲所以異故再出之¶
　疏且將也亦語助也斥小澤也鷃雀也八¶<md:KR5c0139_HFL_001-014a>¶尺曰仞翶翔猶嬉
　戲也而鷃雀小鳥縱任¶斥澤之中騰舉踴躍自得蓬蒿之內
　故能¶嗤九萬之遠適欣數仞之近飛斯蓋辯小¶大之性殊論
　各足之不二也¶
<pb:KR5c0139_CK-KZ_02p011a>
故夫知效一官行比一鄉德合一君而徵一¶國者其自視也亦
若此矣¶
　注亦猶鳥之自得於一方也¶
　疏故是仍前之語夫是生後之詞國是五¶等之邦鄉是萬二
　千五百家也自有智數¶功效堪蒞一官自有名譽著聞比周
　鄉黨¶<md:KR5c0139_HFL_001-014b>¶自有道德弘博可使南面徵成邦國安有¶黎元此三者
　禀分不同優劣斯異其於各¶足未始不齊視己所能亦猶鳥
　之自得於¶一方¶
而宋榮子猶然笑之¶
　注未能齊故有笑¶
<pb:KR5c0139_CK-KZ_02p011b>
　疏子者有德之稱姓榮氏宋人也然如是¶榮子雖能忘有未
　能遣無故笑宰官之徒¶滯於爵禄虛淡之人猶懷嗤笑見如
　是所¶以不齊前既以小笑大示大者不夸今則¶<md:KR5c0139_HFL_001-015a>¶以大笑小小
　者不企而性命不安者理未¶之聞也¶
且舉世而譽之而不加勸舉世而非之而不¶加沮¶
　注審自得也¶
　疏舉皆也勸勵勉也沮怨喪也榮子率性¶懷道謷然超俗假
　令世皆譽讚亦不增其¶勸獎率土非毁亦不加其沮喪審自
　得也¶
定乎內外之分¶
<pb:KR5c0139_CK-KZ_02p012a>
　注內我而外物¶<md:KR5c0139_HFL_001-015b>¶
　疏榮子知內旣非我外亦非物內外雙遣¶物我兩忘故於內
　外之分定而不忒也¶
辯乎榮辱之境¶
　注榮己而辱人¶
　疏忘勸沮於非譽混窮通於榮辱故能反¶照明乎心智玄鑒
　辯於物境不復內我而¶外物榮己而辱人也¶
斯已矣¶
　注亦不能復過此¶
　疏斯此也已止也宋榮智德止盡於斯也¶<md:KR5c0139_HFL_001-016a>¶
<pb:KR5c0139_CK-KZ_02p012b>
彼其於世未數數然也¶
　注足於身故間於世也¶
　疏數數猶汲汲也宋榮率性虛淡任理直¶前未嘗運智推求
　役心爲道栖身物外故¶不汲汲然者也¶
雖然猶有未樹也¶
　注唯能自是耳未能無所不可也¶
　疏樹立也榮子捨有證無溺在偏滯故於¶無待之心未立逍
　遥之趣智尚虧也¶
夫列子御風而行泠然善也¶<md:KR5c0139_HFL_001-016b>¶
　注泠然輕妙之貌¶
<pb:KR5c0139_CK-KZ_02p013a>
　疏姓列名禦寇鄭人也與鄭繻公同時師¶於壺丘子林著書
　八卷得風仙之道乘風¶遊泠然輕舉所以稱善也¶
旬有五日而後反¶
　注苟有待焉則雖御風而行不能以一時¶而周也¶
　疏旬十日也旣得風仙遊行天下每經一¶十五日回反歸家
　未能無所不乘故不可¶一時周也¶<md:KR5c0139_HFL_001-017a>¶
彼於致福者未數數然也¶
　注自然御風行耳非數數然求之也¶
　疏致得也彼列禦寇得於風仙之福者蓋¶由炎凉無心虛懷
　任運非關役情取捨汲¶汲求之欲明爲道之要要在忘心若
<pb:KR5c0139_CK-KZ_02p013b>
　運役¶智慮去之遠矣¶
此雖免乎行猶有所待者也¶
　注非風則不得行斯必有待也唯無所不¶乘者無待耳¶
　疏乘風輕舉雖免步行非風不進猶有須¶<md:KR5c0139_HFL_001-017b>¶待自宰官已下及
　宋榮禦寇歷舉智德優¶劣不同既未洞忘咸歸有待唯當順
　萬物¶之性遊變化之塗而能無所不成者方盡¶逍遥之妙致
　者也¶
若夫乘天地之正而御六氣之辯以遊无窮¶者彼且惡乎待哉¶
　注天地者萬物之總名也天地以萬物爲¶體而萬物必以自
　然爲正自然者不爲而¶自然者也故大鵬之能高斥鴳之能
<pb:KR5c0139_CK-KZ_02p014a>
　下椿¶木之能長朝菌之能短凡此皆自然之所¶<md:KR5c0139_HFL_001-018a>¶能非爲之所
　能也不爲而自能所以爲正¶也故乘天地之正者卽是順萬
　物之性也¶御六氣之辯者卽是遊變化之塗也如斯¶以往則
　何往而有窮哉所遇斯乘又將惡¶乎待哉此乃至德之人玄
　同彼我者之逍¶遥也苟有待焉則雖列子之輕妙猶不能¶以
　無風而行故必得其所待然後逍遥耳¶而况大鵬乎夫唯與
　物冥而循大變者爲¶能無待而常通豈自通而已哉又順有
　待¶者使不失其所待所待不失則同於大通¶<md:KR5c0139_HFL_001-018b>¶矣故有待無待
　吾所不能齊也至於各安¶其性天機自張受而不知則吾所
　不能殊¶也夫无待猶不足以殊有待況有待者之¶巨細乎¶
<pb:KR5c0139_CK-KZ_02p014b>
　疏天地者萬物之總名萬物者自然之别¶稱六氣者季頤云
　平旦朝霞日午正陽日¶入飛泉夜半沆瀣也天地二氣爲六
　氣也¶又杜預云六氣者陰陽風雨晦明也又支¶道林云六氣
　天地四時也辯者變也惡乎¶待於何也言無待聖人虛懷體
　道故能乘¶<md:KR5c0139_HFL_001-019a>¶兩儀之正理順萬物之自然御六氣以逍¶遥混羣
　靈以變化苟无物而不順亦何往¶而不通哉明朝徹於无窮
　將於何而有待¶者也¶
故曰至人無己¶
　注無己故順物順物而至矣¶
神人无功¶
<pb:KR5c0139_CK-KZ_02p015a>
　注夫物未嘗有謝生於自然者而必欣賴¶於針石故理至則
　迹滅矣今順而不助與¶至理爲一故无功¶<md:KR5c0139_HFL_001-019b>¶
聖人无名¶
　注聖人者物得性之名耳未足以名其所¶以得也¶
　疏至言其體神言其用聖言其名故就體¶語至就用語神就
　名語聖其實一也詣於¶靈極故謂之至陰陽不測故謂之神
　正名¶百物故謂之聖也一人之上其有此三欲¶顯功用名殊
　故有三人之别此三人者則¶是前文乘天地之正御六氣之
　辯人也欲¶結此人无待之德彰其體用反故言故曰耳¶<md:KR5c0139_HFL_001-020a>¶
堯讓天下於許由¶
<pb:KR5c0139_CK-KZ_02p015b>
　疏堯者帝嚳之子姓伊祁字放勛母慶都¶嚳感赤龍而生身
　長一丈銳上而豐下眉¶有八彩足履翼星有聖德年十五對
　唐侯¶二十一代兄登帝位都平陽號曰陶唐在¶位七十二年
　乃授舜年百二十八歲崩葬¶於陽城諡曰堯依諡法翼善傳
　聖曰堯言¶其有傳舜之功也許由隱者也姓許名由¶字仲武
　穎川陽城人也隱於箕山師於齧¶缺依山而食就河而飲堯
　知其賢讓以帝¶<md:KR5c0139_HFL_001-020b>¶位許由聞之乃臨河洗耳巢父飲犢牽而¶避
　之曰惡吾水也死後堯封其墓諡曰箕¶公卽堯之師也¶
曰日月出矣而爝火不息其於光也不亦難¶乎時而降矣而猶
浸灌其於澤也不亦勞乎¶
<pb:KR5c0139_CK-KZ_02p016a>
　疏爝火猶炬火也亦小火也神農時十五¶日一雨謂之時雨
　也且以日月照燭詎假¶炬火之光時雨滂沲无勞浸灌之澤
　堯旣¶撝謙克讓退己進人所以致此之辭盛推¶仲武也¶<md:KR5c0139_HFL_001-021a>¶
夫子立而天下治而我猶尸之吾自視缺然¶請致天下¶
　疏治正也尸主也致與也堯既師於許由¶故謂之爲夫子若
　仲武立爲天子宇內必¶致太平而我猶爲物主自視缺然不
　足請¶將帝位讓與賢人¶
許由曰子治天下天下旣已治也¶
　注夫能令天下治不治天下者也故堯以¶不治治之非治之
　而治者也今許由方明¶既治則無所代之而治實由堯故有
<pb:KR5c0139_CK-KZ_02p016b>
　子治¶<md:KR5c0139_HFL_001-021b>¶之言宜忘言以尋其所況而或者遂云治¶之而治者堯
　也不治而堯得以治者許由¶也斯失之遠矣夫治之由乎不
　治爲之出¶乎无爲也取於堯而足豈借之許由哉若¶謂拱默
　乎山林之中而後得稱無爲者此¶莊老之談所以見棄於當
　塗者自必於有¶爲之域而不反者斯之由也¶
　疏治謂理也既盡也言堯治天下久以昇¶平四海八荒盡皆
　淸謐何勞讓我過於辭費¶然覩莊文則貶堯而推許尋郭注
　乃劣許¶<md:KR5c0139_HFL_001-022a>¶而優堯者何耶欲明放勛大聖仲武大賢¶賢聖二塗
　相去遠矣故堯負扆汾陽而喪¶天下許由不夷其俗獨立高
　山圓照偏¶溺斷可知矣是以莊子援禪讓之迹故有¶爝火之
<pb:KR5c0139_CK-KZ_02p017a>
　談郭生察无待之心更致不治之¶說可謂探微索隱了文合
　義宜尋其旨况¶无所稍嫌也¶
而我猶代子吾將爲名乎名者實之賓也吾¶將爲賓乎¶
　注夫自任者對物而順物者與物无對故¶<md:KR5c0139_HFL_001-022b>¶堯无對於天下而
　許由與稷契爲匹矣何¶以言其然邪夫與物冥者故羣物之
　所不¶能離也是以无心玄應唯感之從汎乎若¶不繫之舟東
　西之非己也故无行而不與¶百姓共者亦无往而不爲天下
　之君矣以¶此爲君若天之自高實君之德也若獨亢¶然立乎
　高山之頂非夫人有情於自守守¶一家之偏尚何得專此此
　故俗中之一物¶而爲堯之外臣耳若以外臣待乎內主斯¶有
<pb:KR5c0139_CK-KZ_02p017b>
　爲君之名而无任君之實也¶<md:KR5c0139_HFL_001-023a>¶
　疏許由偃蹇箕山逍遥潁水膻臊榮利厭¶穢聲名而堯殷勤
　致請猶希代己許由若¶高九五將爲萬乘之名然實以生名
　名從¶實起實則是內是主名便是外是賓捨主¶取賓喪內求
　外既非隱者所尚故云吾將¶爲賓也¶
鷦鷯巢於深林不過一枝偃鼠飲河不過滿¶腹¶
　注性各有極苟足其極則餘天下之財也¶
　疏鷦鷯巧婦鳥也一名工雀一名女匠亦¶<md:KR5c0139_HFL_001-023b>¶名桃蟲好深處而
　巧爲巢也偃鼠形大小¶如牛亦黑色獐脚脚有三甲耳似象
　耳尾¶端白好入河飲水而鳥巢一枝之外不假¶茂林獸飲滿
<pb:KR5c0139_CK-KZ_02p018a>
　腹之餘无勞浩汗況許由安¶玆蓬蓽不顧金闈樂彼蔬食詎
　勞玉食也¶
歸休乎君予无所用天下爲¶
　注均之無用而堯獨有之明夫懷豁者無¶方故天下樂推而
　不厭¶
　疏予我也許由寡欲清廉不受堯讓故謂¶堯云君宜速還黃
　屋歸反紫微禪讓之辭¶<md:KR5c0139_HFL_001-024a>¶宜其休息四海之尊於我无用九五
　之貴¶予何用爲¶
庖人雖不治庖尸祝不越樽俎而代之矣¶
　注庖人尸祝各安其所司鳥獸萬物各足¶於所受帝堯許由
<pb:KR5c0139_CK-KZ_02p018b>
　各靜其所遇此乃天下¶之至實也各得其實又何所爲乎哉
　自得¶而已矣故堯許之行雖異其於逍遥一也¶
　疏庖人謂掌庖厨之人則今之太官供膳¶是也尸者太廟中
　神主也祝者則今太常¶太祝是也執祭版對尸而祝之故謂
　之尸¶<md:KR5c0139_HFL_001-024b>¶祝也樽酒器也俎肉器也而庖人尸祝者¶各有司存假
　令膳夫懈怠不肯治庖尸祝¶之人終不越局濫職棄於樽俎
　而代之宰¶烹亦猶帝堯禪讓不治天下許由亦不去¶彼山林
　就玆帝位故注云帝堯許由各靜¶於所遇也已¶
肩吾問於連叔曰吾聞言於接輿¶
　疏肩吾連叔並古之懷道人也接輿者姓¶陸名通字接輿楚
<pb:KR5c0139_CK-KZ_02p019a>
　之賢人隱者也與孔子¶同時而佯狂不仕常以躬耕爲務楚
　王知¶<md:KR5c0139_HFL_001-025a>¶其賢聘以黃金百鎰車駟二乘並不受於¶是夫負妻戴
　以遊山海莫知所終肩吾聞¶接輿之言過無準的故問連叔
　詢其義旨¶而言吾聞言於接輿者聞接輿之言也莊¶生寄三
　賢以明堯之一聖所聞之狀具列¶於下文也¶
大而无當往而不反吾驚怖其言猶河漢而¶无極也¶
　疏所聞接輿之言怖弘而无的當一往而¶陳梗槪曾無反覆
　可尋吾竊聞之驚疑怖¶<md:KR5c0139_HFL_001-025b>¶恐猶如上天河漢迢遞清高尋其源
　流略¶无窮極也¶
大有逕庭不近人情焉¶
<pb:KR5c0139_CK-KZ_02p019b>
　疏逕庭猶過差亦是直往不顧之貌也謂¶接輿之言不偶於
　俗多有過差不附世情¶故大言不合於理耳也¶
連叔曰其言謂何哉¶
　疏陸通之說其意謂若何此則反質肩吾所聞¶¶
曰藐姑射之山有神人居焉肌膚若氷雪綽¶<md:KR5c0139_HFL_001-026a>¶約若處子¶
　注此皆寄言耳夫神人卽今所謂聖人也¶夫聖人雖在廟堂
　之上然其心无異於山¶林之中世豈識之哉徒見其戴黃屋
　佩玉¶璽便謂足以纓紼其心矣見其歷山川同¶民事便謂足
　以憔悴其神矣豈知至至者¶之不虧哉今言王德之人而寄
　之此山將¶明世所无由識故乃託之於絶垠之外而¶推之於
<pb:KR5c0139_CK-KZ_02p020a>
　視聽之表耳處子者不以外傷內¶
　疏藐遠也山海經云姑射山在寰海之外¶<md:KR5c0139_HFL_001-026b>¶有神聖之人戢機
　應物時須揖讓卽爲堯¶舜時須干戈卽爲湯武綽約柔弱也
　處子¶未嫁女也言聖人動寂相應則空有並照¶雖居廊廟无
　異山林和光同塵在染不染¶氷雪取其潔淨綽約譬以柔和
　處子不爲¶物傷姑射語其絶遠此明堯之盛德窈冥¶玄妙故
　託之絶垠之外推之視聽之表斯¶蓋寓言耳亦何必有姑射
　之實乎宜忘言¶以尋其所況此卽肩吾述己昔聞以答連¶叔
　之辭者也¶<md:KR5c0139_HFL_001-027a>¶
不食五穀吸風飲露¶
<pb:KR5c0139_CK-KZ_02p020b>
　注俱食五穀而獨爲神人明神人者非五¶穀所爲而特禀自
　然之妙氣¶
　疏五穀者黍稷麻菽麥也言神聖之人降¶生應物挺淳粹之
　精靈禀陰陽之秀氣雖¶順物以資待非五穀之所爲託風露
　以清¶虛豈四時之能變也¶
乘雲氣御飛龍而遊乎四海之外¶
　疏智照靈通无心順物故曰乘雲氣不疾¶而速變現无常故
　曰御飛龍寄生萬物之¶<md:KR5c0139_HFL_001-027b>¶上而神超六合之表故曰遊乎四海
　之外¶也¶
其神凝使物不疵癘而年穀熟吾以是狂而¶不信也¶
<pb:KR5c0139_CK-KZ_02p021a>
　注夫體神居靈而窮理極妙者雖靜默閒¶堂之裏而玄同四
　海之表故乘兩儀而御¶六氣同人群而驅萬物苟无物而不
　順則¶浮雲斯乘矣无形而不載則飛龍斯御矣¶遺身而自得
　雖淡然而不待坐忘行忘忘¶而爲之故行若曳枯木止若聚
　死灰是以¶<md:KR5c0139_HFL_001-028a>¶云其神凝也其神凝則不凝者自得矣世¶皆齊其
　所見而斷之豈嘗信此哉¶
　疏凝靜也疵癘疾病也五穀熟謂有年也¶聖人形同枯木心
　若死灰本迹一時動寂¶俱妙凝照潛通虛懷利物遂使四時
　順序¶五穀豐登人无災害物无夭枉聖人之處¶世有此功能
　肩吾未悟至言謂爲狂而不¶信¶
<pb:KR5c0139_CK-KZ_02p021b>
連叔曰然瞽者无以與乎文章之觀聾者无¶以與乎鐘鼓之聲
豈唯形骸有聾盲哉夫知¶<md:KR5c0139_HFL_001-028b>¶亦有之¶
　注不知至言之極妙而以爲狂而不信此¶知之聾盲哉¶
　疏瞽者謂眼無眹縫冥冥如鼓皮也聾者¶耳病也盲者眼根
　敗也夫目視耳聽蓋有¶物之常情也旣瞽旣聾不可示之以
　聲色¶也亦猶至言妙道唯懸解者能知愚惑之¶徒終身未悟
　良由智障盲闇不能照察豈¶唯形質獨有之耶是以聞接輿
　之言謂爲¶狂而不信自此已下是連叔答肩吾之辭¶<md:KR5c0139_HFL_001-029a>¶也¶
是其言也猶時女也¶
　注謂此接輿之所言者自然爲物所求但¶知之聾盲者謂無
<pb:KR5c0139_CK-KZ_02p022a>
　此理¶
　疏是者指斥之言也時女少年處室之女¶也指此接輿之言
　猶如窈窕之女綽約凝¶潔爲君子所求但智之聾盲言謂無
　此理¶也¶
之人也之德也將旁礴萬物以爲一世蘄乎¶亂孰弊弊焉以天
下爲事¶<md:KR5c0139_HFL_001-029b>¶
　注夫聖人之心極兩儀之至會窮萬物之¶妙數故能體化合
　變无往不可旁礴萬物¶无物不然世以亂故求我我無心也
　我苟¶无心亦何爲不應世哉然則體玄而極妙¶者其所以會
　通萬物之性而陶鑄天下之¶化以成堯舜之名者常以不爲
<pb:KR5c0139_CK-KZ_02p022b>
　爲之耳熟¶弊弊焉勞神苦思以事爲事然後能乎¶
　疏之是語助亦歎美也旁礴猶混同也蘄¶求也孰誰也之人
　者歎堯是聖人之德者¶歎堯之盛德也言聖人德合二儀道
　齊羣¶<md:KR5c0139_HFL_001-030a>¶品混同萬物制馭百靈世道荒淫蒼生離¶亂故求大聖
　君臨安撫而虛舟懸鏡應感¶无心誰肯勞形弊智經營區宇
　以事爲事¶然後能事故老子云爲无爲事无事又云¶取天下
　常以无事及其有事不足以取天¶下也¶
之人也物莫之傷¶
　注夫安於所傷則傷不能傷傷不能傷而¶物亦不傷之也¶
大浸稽天而不溺大旱金石流土山焦而不¶<md:KR5c0139_HFL_001-030b>¶熱¶
<pb:KR5c0139_CK-KZ_02p023a>
　注无往而不安則所在皆適死生无變於¶己況溺熱之間哉
　故至人之不嬰乎禍難¶非避之也推理直前而自然與吉會¶
　疏稽至也夫達於生死則无死无生宜於¶水火則不溺不熱
　假令陽九流金之災百¶六滔天之禍紛紜自彼於我何爲故
　郭注¶云死生无變於己何況溺熱之間也哉¶
是其塵垢粃糠將猶陶鑄堯舜者也孰肯以¶物爲事¶<md:KR5c0139_HFL_001-031a>¶
　注堯舜者世事之名耳爲名者非名也故¶夫堯舜者豈直堯
　舜而已哉必有神人之¶實焉今所稱堯舜者徒名其塵垢粃
　糠耳¶
　疏散爲塵膩爲垢穀不熟爲粃穀皮曰糠¶皆猥物也鎔金曰
<pb:KR5c0139_CK-KZ_02p023b>
　鑄範土曰陶諡法翼善¶傳聖曰堯仁聖盛明曰舜夫堯至本
　妙絶¶形名混迹同塵物甘其德故立名諡以彰¶聖體然名者
　粗法不異粃糠諡者世事何¶殊塵垢既而矯謟佞妄將彼塵
　垢鍛鑄爲¶堯用此粃糠埏埴作舜豈知妙體胡可言¶<md:KR5c0139_HFL_001-031b>¶耶是以
　誰肯以物爲事者也¶
宋人資章甫而適諸越越人斷髮文身无所¶用之¶
　疏此起譬也資貨也越國逼近江湖斷髮¶文身以避蛟龍之
　難也章甫冠名也故孔¶子生於魯衣縫掖長於宋冠章甫而
　宋實¶微子之裔越乃太伯之苗二國貿遷往來¶乃以章甫爲
　貨且章甫本充首飾必須雲¶鬟承冠越人斷髮文身資貨便
<pb:KR5c0139_CK-KZ_02p024a>
　成无用亦¶如榮華本猶滯著富貴起自驕矜堯既體¶<md:KR5c0139_HFL_001-032a>¶道洞忘
　故能无用天下故郭注云夫堯之¶无所用天下爲亦猶越人
　无所用章甫耳¶
堯治天下之民平海內之政往見四子藐姑¶射之山汾水之陽
窅然喪其天下焉¶
　注夫堯之无用天下爲亦猶越人之无所¶用章甫耳然遺天
　下者固天下之所宗天¶下雖宗堯而堯未嘗有天下也故窅
　然喪¶之而嘗遊心於絶冥之境雖寄坐萬物之¶上而未始不
　逍遙也四子者蓋寄言以明¶堯之不一於堯耳夫堯實冥矣
　其迹則堯¶<md:KR5c0139_HFL_001-032b>¶也自迹觀冥內外異域未足怪也世徒見¶堯之爲
<pb:KR5c0139_CK-KZ_02p024b>
　堯豈識其冥哉故將求四子於海¶外而據堯於所見因謂與
　物同波者失其¶所以逍遥也然未知至遠之迹順者更近¶而
　至高之所會者反下也若乃厲然以獨¶高爲至而不夷乎俗
　累斯山谷之士非无¶待者也奚足以語至極而遊无窮哉¶
　疏治言緝理政言風教此合喻也汾水出¶自太原西入于河
　水北曰陽則今之晉州¶平陽縣在汾水北昔堯都也窅然者
　寂寥¶<md:KR5c0139_HFL_001-033a>¶是深遠之名喪之言忘是遣蕩之義而四¶子者四德也
　一本二迹三非本非迹四非¶非本迹也言堯反照心源洞見
　道境超玆¶四句故言往見四子也夫聖人無心有感¶斯應故
　能緝理萬邦和平九土雖復凝神¶四子端拱而坐汾陽統御
<pb:KR5c0139_CK-KZ_02p025a>
　萬機窅然而喪¶天下斯蓋卽本卽迹卽體卽用空有雙照¶動
　寂一時是以姑射不異汾陽山林豈殊¶黃屋世人齊其所見
　曷嘗信此耶而馬彪¶將四子爲齧缺便未達於遠理劉璋推
　汾¶<md:KR5c0139_HFL_001-033b>¶水於射山更迷惑於近事今所解釋稍異¶於斯故郭注云
　四子者蓋寄言明堯之不¶一於堯耳世徒見堯之迹豈識其
　眞哉¶
惠子謂莊子曰魏王貽我大瓠之種¶
　疏姓惠名施宋人也爲梁國相謂語也貽¶遺也瓠匏之類也
　魏王卽梁惠王也昔居¶安邑國號爲魏後爲强秦所逼徙於
　大梁¶復改爲梁僭號稱王也惠子所以起此大¶匏之譬以譏
<pb:KR5c0139_CK-KZ_02p025b>
　莊子之書雖復詞旨恢弘而¶不切機務故致此詞而更相激
　發者也¶<md:KR5c0139_HFL_001-034a>¶
我樹之成而實五石以盛水漿其堅不能自¶舉也¶
　疏樹者藝植之謂也實者子也惠施既得¶瓠種藝之成就生
　子甚大容受五石仍持¶此瓠以盛水漿虛脆不堅故不能自
　勝舉¶也¶
剖之以爲瓢則瓠落無所容非不咢然大也¶吾爲其無用而掊
之¶
　疏剖分割之也瓢勺也瓠落平淺也咢然¶虛大也掊打破也
　用而盛水虛脆不能自¶<md:KR5c0139_HFL_001-034b>¶勝分剖爲瓢平淺不容多物眾謂无
<pb:KR5c0139_CK-KZ_02p026a>
　用打¶破棄之刺莊子之言不救時要有同此言¶應須屛削也¶
莊子曰夫子固拙於用大矣宋人有善爲不¶龜手之藥者世世
以洴澼絖爲事¶
　注其藥能令手不拘坼故常漂絮於水中¶也
　¶疏洴浮澼漂也絖絮也世世年也宋人隆¶冬涉水漂絮以作
　牽離手指生瘡拘坼有¶同龜背故世世相承家傳此藥令其
　手不¶<md:KR5c0139_HFL_001-035a>¶拘坼常得漂絮水中保斯事業永无虧朁¶又云澼擗也
　絖䌤也謂之䌤於水之中擗¶也¶
客聞之請買其方百金¶
　疏金方一寸重一斤爲一金也他國遊客¶偶爾聞之請買手
<pb:KR5c0139_CK-KZ_02p026b>
　瘡一術遂費百金之價¶者也¶
聚族而謀曰我世世爲洴澼絖不過數金今¶一朝而鬻技百金
請與之¶
　疏鬻賣也估價既高聚族謀議世世洴澼¶<md:KR5c0139_HFL_001-035b>¶爲利蓋寡一朝賣
　術資貨極多異口同音¶僉曰請與¶
客得之以說呉王越有難呉王使之將冬與¶越人水戰大敗越
人裂地而封之¶
　疏呉越北鄰地帶江海丘戈相接必用艫¶船戰士隆冬手多
　拘坼而客素禀雄才天¶生睿智既得方術遂說呉王越國兵
　難侵¶呉呉王使爲將帥賴此名藥而兵手不拘¶坼旌旗才舉
<pb:KR5c0139_CK-KZ_02p027a>
　越人亂轍獲此大捷獻凱而¶旋勳庸克著胙之茆土¶<md:KR5c0139_HFL_001-036a>¶
能不龜手一也或以封或不免於洴澼絖則¶所用之異也¶
　疏或不定也方藥无工而用者有殊故行¶客得之以封侯宋
　人用之以洴澼此則所¶用工拙之異¶
今子有五石之瓠何不攄以爲大樽而浮乎¶江湖而憂其瓠落
无所容則夫子猶有蓬之¶心也夫¶
　注蓬非直達者也此章言物各有宜苟得¶其宜安往而不逍
　遥也¶<md:KR5c0139_HFL_001-036b>¶
　疏攄者繩絡之也樽者漆之如酒樽以繩¶結縛用渡江湖南
　人所謂腰舟者也蓬草¶名拳曲不直也夫歎也言大瓠浮汎
<pb:KR5c0139_CK-KZ_02p027b>
　江湖¶可以舟船淪溺至教興行世境可以濟渡¶群迷而惠生
　既有蓬心未能直達玄理故¶妄起掊擊之譬譏刺莊子之書
　爲用失宜¶深可歎之¶
惠子謂莊子曰吾有大樹人謂之樗¶
　疏樗栲漆之類嗅之甚臭惡木者也世間¶名字例皆虛假相
　與嗅之未知的當故言¶<md:KR5c0139_HFL_001-037a>¶人謂之樗也¶
其大本擁腫而不中繩墨其小枝卷曲而不¶中規矩立之塗匠
　者不顧¶
　疏擁腫槃癭也卷曲不端直也規圓而矩¶方塗道也樗栲之
　樹不材之木根本擁腫¶枝幹攣卷繩墨不加方圓无取立之
<pb:KR5c0139_CK-KZ_02p028a>
　行路¶之旁匠人曾不顧盻也¶
今子之言大而无用眾所同去也¶
　疏樹既擁腫不材匠人不顧言迹迂誕无¶用眾所不歸此合
　喻者也¶<md:KR5c0139_HFL_001-037b>¶
莊子曰子獨不見狸狌乎卑身而伏以候敖¶者東西跳梁不避
高下中於機辟死於罔罟¶
　疏狌野猫也跳梁猶走躑也辟法也謂機¶關之類也罔罟罝
　罘也子獨不見狸狌捕¶鼠之狀乎卑伏其身伺候慠慢之鼠
　東西¶跳躑不避高下之地而中於機關之法身¶死罔罟之中
　皆以利惑其小不謀大故也¶亦猶擎跪曲奉執持聖迹僞情
<pb:KR5c0139_CK-KZ_02p028b>
　矯性以要¶時利前雖遂意後必危亡而商鞅蘇張卽¶是其事
　此何異乎捕鼠狸狌死於罔罟也¶<md:KR5c0139_HFL_001-038a>¶
今夫斄牛其大若垂天之雲此能爲大矣而¶不能執鼠¶
　疏斄牛猶旄牛也出西南夷其形甚大山¶中遠望如天際之
　雲藪澤之中逍遙養性¶跳梁投鼠不及野狸亦猶莊子之言
　不狎¶流俗可以理國治身且長且久者也¶
今子有大樹患其无用何不樹之於无何有¶之鄉廣莫之野¶
　疏无何有猶无有也莫无也謂寬曠无人¶之處不問何物悉
　皆无有故曰无何有之¶<md:KR5c0139_HFL_001-038b>¶鄉也¶
彷徨乎无爲其側逍遙乎寢卧其下¶
<pb:KR5c0139_CK-KZ_02p029a>
　疏彷徨縱任之名逍遙自得之稱亦是異¶言一致互有文耳
　不材之木枝葉茂盛婆¶娑蔭映蔽日來風故行李經過徘徊
　憩息¶徙倚顧步寢卧其下亦猶莊子之言无爲¶虛淡可以逍
　遙適性蔭庇蒼生也¶
不夭斤斧物无害者无所可用安所困苦哉¶
　注夫小大之物苟失其極則利害之理均¶用得其所則物皆
　逍遥也¶<md:KR5c0139_HFL_001-039a>¶
　疏擁腫不材拳曲无取匠人不顧斤斧无¶加夭折之災何從
　而至故得終其天年盡¶其生理无用之用何所困苦哉亦猶
　莊子¶之言乖俗會道可以攝衛可以全眞既不¶夭枉於世塗
<pb:KR5c0139_CK-KZ_02p029b>
　詎肯困苦於生分也
