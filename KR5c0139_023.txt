# -*- mode: mandoku-view -*-
#+TITLE: 南華眞經註疏
#+DATE: 2015-08-29 00:40:29
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: LASTPB  <md:KR5c0139_HFL_022-032b>
#+PROPERTY: JUAN 23
¶¶<pb:KR5c0139_CK-KZ_07p027a>
*** 　　¶¶¶¶¶¶<md:KR5c0139_HFL_023-001a>¶田子方第二十一¶
田子方侍坐於魏文侯數稱谿工¶
　疏姓田名無擇字子方魏之賢人也文侯¶師也文侯是畢萬
　七世孫武侯之父也姓¶谿名工亦魏之賢人¶
文侯曰谿工子之師邪子方曰非也無擇之¶里人也稱道數當
故無擇稱之¶<md:KR5c0139_HFL_023-001b>¶
　疏谿工是子方鄉里人也稱說言道頻當¶於理故無擇稱之
　不是師¶
文侯曰然則子無師邪子方曰有曰子之師¶誰邪子方曰東郭
順子文侯曰然則夫子何¶故未嘗稱之¶
<pb:KR5c0139_CK-KZ_07p027b>
　疏居在郭東因以爲氏名順子子方之師¶也旣是先生之師
　何故不稱說之¶
子方曰其爲人也眞¶
　註無假也¶
　疏所謂眞道人也¶<md:KR5c0139_HFL_023-002a>¶
人貌而天¶
　註雖貌與人同而獨任自然¶
　疏雖復貌同人理而心契自然也¶
虛緣而葆眞¶
　註虛而順物故眞不失¶
<pb:KR5c0139_CK-KZ_07p028a>
　疏緣順也虛心順物而恒守眞宗動而常¶寂也¶
淸而容物¶
　註夫淸者患於大潔今淸而容物與天同¶也
　¶<md:KR5c0139_HFL_023-002b>¶疏郭註云淸者患於大潔今淸而容物與¶天同也¶
物無道正容以悟之使人之意也消¶
　註曠然清虛正己而已而物邪自消¶
　疏世間無道之物邪僻之人東郭自正容¶儀令其曉悟使惑
　亂之意自然消除也¶
無擇何足以稱之¶
　疏師之盛德深玄若是無擇庸鄙何足稱¶揚也¶
<pb:KR5c0139_CK-KZ_07p028b>
子方出文侯儻然終日不言召前立臣而語¶<md:KR5c0139_HFL_023-003a>¶之曰遠矣全德之
君子¶
　疏儻然自失之貌聞談順子之德儻然靡¶據自失所謂故終
　日不言於是召前立¶侍之臣與之語話歎東郭子之道深遠
　難¶知諒全德之人可以君子萬物也¶
始吾以聖智之言仁義之行爲至矣吾聞子¶方之師吾形解而
不欲動口鉗而不欲言¶
　註自覺其近¶
吾所學者眞正梗耳¶
　註非眞物也¶<md:KR5c0139_HFL_023-003b>¶
<pb:KR5c0139_CK-KZ_07p029a>
　疏我初昔修學用先王聖智之言周孔仁¶義之行爲窮理至
　極今聞說子方之師其¶道宏博遂使吾形解散不能動止口
　舌鉗¶困無可言語自覺所學土人而已逢雨則¶壞並非眞物
　土梗者土人也¶
夫魏眞爲我累耳¶
　註知至貴者以人爵爲累也¶
　疏旣聞眞道隳體坐忘故知爵位壇土適¶爲憂累耳¶
温伯雪子適齊舍於魯魯人有請見之者温¶<md:KR5c0139_HFL_023-004a>¶伯雪子曰不可吾
聞中國之君子明乎禮義¶而陋於知人心吾不欲見也¶
　疏姓温名伯字雪子楚之懷道人也中國¶魯國也陋拙也自
<pb:KR5c0139_CK-KZ_07p029b>
　楚往齊途經於魯止於¶主人之舍魯人是孔子門人聞温伯
　雪子¶賢人請欲相見温伯不許云我聞中國之¶人明於禮義
　聖迹而拙於知人心是故不¶欲見也¶
至於齊反舍於魯是人也又請見¶
　疏温伯至齊反還舍魯是前之人復欲請¶<md:KR5c0139_HFL_023-004b>¶見¶
温伯雪子曰往也蘄見我今也又蘄見我是¶必有以振我也¶
　疏蘄求也振動也昔我往齊求見於我我¶今還魯復來求見
　必當别有所以故欲感¶動我來¶
出而見客入而歎明日見客又入而歎其僕¶曰每見之客也必
入而歎何邪¶
<pb:KR5c0139_CK-KZ_07p030a>
　疏前後見客頻自嗟嘆温伯僕隷怪而問¶之也¶<md:KR5c0139_HFL_023-005a>¶
曰吾固告子矣中國之民明乎禮義而陋乎¶知人心昔之見我
者進退一成規一成矩從¶容一若龍一若虎¶
　註盤辟其步逶迤其迹¶
　疏擎跪揖讓前卻方圓逶迤若龍盤辟如¶虎¶
其諫我也似子其道我也似父¶
　註禮義之弊有斯飾也¶
是以歎也¶
　疏匡諫我也如子之事父訓導我也似父¶<md:KR5c0139_HFL_023-005b>¶之教子夫遠近尊
　卑自有情義旣非天性¶何事殷勤是知聖迹之弊遂有斯矯
<pb:KR5c0139_CK-KZ_07p030b>
　是以¶歎之也¶
仲尼見之而不言¶
　註已知其心矣¶
子路曰吾子欲見温伯雪子久矣見之而不¶言何邪¶
　疏二人得意所以忘言仲由怪之是故起¶問焉¶
仲尼曰若夫人者目擊而道存矣亦不可以¶<md:KR5c0139_HFL_023-006a>¶容聲矣¶
　註目裁往意已達無所容其德音也¶
　疏擊動也夫體悟之人忘言得理目裁運¶動而玄道存焉無
　勞更事辭費容其聲之¶說也¶
顏淵問於仲尼曰夫子步亦步夫子趨亦趨¶夫子馳亦馳夫子
<pb:KR5c0139_CK-KZ_07p031a>
奔逸絕塵而回瞠若乎後¶矢夫子曰回何謂邪曰夫子步亦步
也夫子¶言亦言也夫子趨亦趨也夫子辯亦辯也夫¶子馳亦馳
也夫子言道回亦言道也及奔逸¶<md:KR5c0139_HFL_023-006b>¶絕塵而回瞠若乎後者夫子
不言而信不比¶而周無器而民蹈乎前而不知所以然而已¶矣¶
　疏奔逸絕塵急走也瞠直目貌也滅塵迅¶速不可追趁故直
　視而在後也器爵位也¶夫子不言而爲人所信未曾親比而
　與物¶周旋實無人君之位而民足蹈乎前而眾¶聚也不知所
　然而然直置而已矣所謂奔¶逸絕塵也¶
仲尼曰惡可不察與夫哀莫大於心死而人¶<md:KR5c0139_HFL_023-007a>¶死亦次之¶
　註夫心以死爲死乃更吏其死其死之速¶由哀以自喪也無
<pb:KR5c0139_CK-KZ_07p031b>
　哀則已有哀則心死者¶乃哀之大也¶
　疏夫不比而周不言而信蓋由虛心順物¶豈徒然哉何可不
　忘懷鑒照夷心審察邪¶夫情之累者莫過心之變易變易生
　滅深¶可哀傷而以生死哀之次也¶
日出東方而入於西極萬物莫不比方¶
　註皆可見也¶<md:KR5c0139_HFL_023-007b>¶
　疏夫夜暗晝明東出西入亦由人入幽出¶顯死去生來故知
　人之死生譬天之晝夜¶以斯寓比亦何惜哉¶
有目有趾者待是而後成功¶
　註目成見功足成行功也¶
<pb:KR5c0139_CK-KZ_07p032a>
　疏趾足也夫人百體稟自陰陽目見足行¶資乎造化若不待
　此何以成功故知死生¶非關人也¶
是出則存是入則亡¶
　註直以不見爲亡耳竟不亡¶<md:KR5c0139_HFL_023-008a>¶
　疏見日出謂之存覩日入謂之亡此蓋凡¶情之浪執非通聖
　人之達觀¶
萬物亦然有待也而死有待也而生¶
　註待隱謂之死待顯謂之生竟無死生也¶
　疏夫物之隱顯皆待造化隱謂之死顯謂¶之生日出入旣無
　存亡物隱顯豈有生死¶者邪¶
<pb:KR5c0139_CK-KZ_07p032b>
吾一受其成形而不化以待盡¶
　註夫有不得變而爲無故一受成形則化¶盡無期也¶<md:KR5c0139_HFL_023-008b>¶
　疏夫我之形性稟之造化明暗妍醜崖錢¶已成一定已後更
　無變化唯當端然待盡¶以此終年妍醜旣不自由生死理當
　亦任¶也¶
效物而動¶
　註自無心也¶
　疏夫至聖虛凝感來斯應物動而動自無¶心者也¶
日夜無隙¶
　註恆化新也¶<md:KR5c0139_HFL_023-009a>¶
<pb:KR5c0139_CK-KZ_07p033a>
　疏變化日新泯然而無閒隙¶
而不知其所終¶
　註不以死爲死也¶
　疏隨之不見其後¶
薰然其成形¶
　註薰然自成又奚爲哉¶
　疏薰然自動之貌薰然稟氣成形無物使¶之然也¶
知命不能規乎其前丘以是日徂¶
　註不係於前與變俱往故日祖¶<md:KR5c0139_HFL_023-009b>¶
　疏徂往也達於時變不能預作規模體於¶日新是故與化俱
<pb:KR5c0139_CK-KZ_07p033b>
　往也¶
吾終身與汝交一臂而失之可不哀與¶
　註夫變化不可執而留也故雖執臂相守¶而不能令停若哀
　死者則此亦可哀也今¶未嘗以此爲哀奚獨哀死邪¶
　疏孔丘顔子賢聖二人共修一身各如交¶臂而變化日新遷
　流迅速罕執固守不能¶暫停把臂之間歘然已謝新旣行矣
　故¶以失焉若以失故而悲此深可哀也¶<md:KR5c0139_HFL_023-010a>¶
汝殆著乎吾所以著也彼已盡矣而汝求之¶以爲有是求馬於
唐肆也¶
　註唐肆非停馬處也言求向者之有不可¶復得也人之生若
<pb:KR5c0139_CK-KZ_07p034a>
　馬之過肆耳恒無駐須¶臾新故之相續不舍晝夜也著見也
　言汝¶殆見吾所以見者耳吾所以見者日新也¶故已盡矣汝
　安得有之¶
　疏殆近也著見也唐道肆市也吾所見者¶變故日新者也顔
　回孔子對面清談向者¶之言其則非遠故言殆者也彼之故
　事於¶<md:KR5c0139_HFL_023-010b>¶今已滅汝仍求向時之有謂在於今者耳¶謂求馬於唐
　肆也唐肆非停馬之處也向¶者見馬市道而行今時復尋馬
　已過去亦¶猶向者之迹已滅於前求之於今物已變¶矣故知
　新新不往運運遷移耳¶
吾服汝也甚忘¶
<pb:KR5c0139_CK-KZ_07p034b>
　註服者思存之謂也甚忘謂過去之速也¶言汝去忽然思之
　恆欲不及¶
　疏服者尋思之謂也向者之汝於今已謝¶吾服思之亦竟忘
　失¶<md:KR5c0139_HFL_023-011a>¶
汝服吾也亦甚忘¶
　註俱爾耳不問賢之與聖未有得停者¶
　疏變化日新不簡賢聖豈唯於汝抑亦在¶吾汝之思吾故事
　亦滅¶
雖然汝奚患焉雖忘乎故吾吾有不忘者存¶
　註不忘者存謂繼之以日新也雖忘故吾¶而新吾已至未始
<pb:KR5c0139_CK-KZ_07p035a>
　非吾吾何患焉故能離¶俗絕塵而與物無不㝠也¶
　疏夫變化之道無時暫停雖失故吾而新¶吾尙在斯有不忘
　者存也故未始非吾汝¶<md:KR5c0139_HFL_023-011b>¶何患也¶
孔子見老聃老聃新沐方將被髮而乾慹然¶似非人¶
　註寂泊之至¶
孔子便而待之¶
　疏旣新沐髮曝之令乾凝神寂泊熱然不¶動堀若槁木故似
　非人孔子見之不敢往¶觸遂便徙所消息待之¶
少焉見曰丘也眩與其信然與向者先生形¶體掘若槁木似遺
物離人而立於獨也¶<md:KR5c0139_HFL_023-012a>¶
<pb:KR5c0139_CK-KZ_07p035b>
　註無其心身而後外物去也¶
　疏俄頃之間入見老子云丘見先生眼炫¶忘遣形智信是聖
　人旣而離異於人遺¶棄萬物亡於不測而冥於獨化也¶
老聃曰吾遊心於物之初¶
　註初未有而歘有故遊於物初然後明有¶物之不爲而自有
　¶也
　疏初本也夫道通生萬物故名道爲物之¶初也遊心物初則
　是凝神妙本所以形同¶槁木心若死灰也¶<md:KR5c0139_HFL_023-012b>¶
孔子曰何謂邪¶
　疏雖聞聖言未識意謂¶
<pb:KR5c0139_CK-KZ_07p036a>
曰心困焉而不能知口辟焉而不能言¶
　註欲令仲尼必求於言意之表也¶
　疏辟者口開不合也夫聖心非不能知爲¶其無法可知口非
　不能辨爲其無法可辨¶辨之則乖其體知之則喪其眞是知
　至道¶深玄超言意之表故困焉辟焉¶
嘗爲汝議乎其將¶
　註試議陰陽以擬向之無形耳未之敢必¶<md:KR5c0139_HFL_023-013a>¶
　疏夫至理玄妙非言意能詳試爲汝議論¶陰陽將擬議大道
　雖卽仿象未卽是眞矣¶
至陰肅肅至陽赫赫肅肅出乎天赫赫發乎¶地¶
<pb:KR5c0139_CK-KZ_07p036b>
　註言其交也¶
　疏肅肅陰氣寒也赫赫陽氣熱也近陰中¶之陽陽中之陰言
　其交泰也¶
兩者交通成和而物生焉或爲之紀而莫見¶其形¶
　註莫見爲紀之形明其自爾¶<md:KR5c0139_HFL_023-013b>¶
　疏陽氣下降陰氣上昇二氣交通遂成和¶合因此和氣而物
　生焉雖復四敘炎凉紀¶綱庶物而各自化故莫見綱紀之形¶
消息滿虛一晦一明日改月化日有所爲¶
　註未嘗守故¶
　疏陰消陽息夏滿冬虛夜晦晝明日遷月¶徙新新不已故曰
<pb:KR5c0139_CK-KZ_07p037a>
　有所爲也¶
而莫見其功¶
　註自爾故無功¶
　疏玄功冥濟故莫見爲之者也¶<md:KR5c0139_HFL_023-014a>¶
生有所乎萌¶
　註萌於聚也¶
　疏萌於無物¶
死有所乎歸¶
　註歸於散也¶
　疏歸於未生¶
<pb:KR5c0139_CK-KZ_07p037b>
始終相反乎無端而莫知乎其所窮¶
　註所謂迎之不見其首隨之不見其後¶
　疏死生終始反覆往來旣無端緒誰知窮¶極故至人體達任
　其變也¶<md:KR5c0139_HFL_023-014b>¶
非是也且孰爲之宗¶
　疏若非是虛通生化之道誰爲萬物之宗¶本乎夫物云云必
　資於道也¶
孔子曰請問遊是¶
　疏請問遊心是道其術如何必得遊是復¶有何功力也¶
老聃曰夫得是至美至樂也得至美而遊乎¶至樂謂之至人¶
<pb:KR5c0139_CK-KZ_07p038a>
　註至美無美至樂無樂故也¶
　疏夫證於玄道美而歡暢旣得無美之美¶<md:KR5c0139_HFL_023-015a>¶而遊心無樂之樂
　者可謂至極之人也¶
孔子曰願聞其方¶
　疏方猶道也請說至美至樂之道¶
曰草食之獸不疾易藪水生之蟲不疾易水¶行小變而不失其
大常也¶
　註死生亦小變也¶
　疏疾患也易移也夫食草之獸不患移易¶藪澤水生之蟲不
　患改易池沼但有草有¶水則不失大常從東從西蓋小變耳
<pb:KR5c0139_CK-KZ_07p038b>
　亦猶¶人處於大道之中隨變任化未始非我此¶<md:KR5c0139_HFL_023-015b>¶則不失大常
　生死之變蓋亦小耳¶
喜怒哀樂不入於胷次¶
　註知其小變而不失大常故¶
　疏喜順怒逆樂生哀死夫四者生崖之事¶也而死生無變於
　已喜怒豈入於懷中也¶
夫天下也者萬物之所一也得其所一而同¶焉則四支百體將
爲塵垢而死生終始將爲¶晝夜而莫之能滑而况得喪禍福之
所介乎¶
　註愈不足患¶
<pb:KR5c0139_CK-KZ_07p039a>
　疏夫天地萬物其體不二達斯趣者故能¶<md:KR5c0139_HFL_023-016a>¶混同是以物我皆
　空百體將爲塵垢死生¶虛幻終始均乎晝夜死生不能滑亂
　而况¶得喪禍福生崖之事乎愈不足以介懷也¶
棄隷者若棄泥塗知身貴於隷也¶
　註知身之貴於隸故棄之若遺土耳苟知¶死生之變所在皆
　我則貴者常在也¶
貴在於我而不失於變¶
　註所貴者我也而我與變俱故無失也¶
　疏夫舍棄僕隸事等泥塗故知貴在於我¶不在外物我將變
　俱故無所喪也¶<md:KR5c0139_HFL_023-016b>¶
<pb:KR5c0139_CK-KZ_07p039b>
且萬化而未始有極也夫孰足以患心已爲¶道者解乎此¶
　註所謂縣解¶
　疏夫世物遷流未嘗有極而隨變任化誰¶復累心唯當修道
　達人方能解此¶
孔子曰夫子德配天地而猶假至言以修心¶古之君子孰能脫
焉¶
　疏配合也脫免也老子德合二儀明齊三¶景故應忘言歸理
　聖智自然今乃盛談至¶言以修心術然則古之君子誰能遣
　於言¶<md:KR5c0139_HFL_023-017a>¶說而免於脩爲者乎¶
老聃曰不然夫水之於汋也無爲而才自然¶矣至人之於德也
<pb:KR5c0139_CK-KZ_07p040a>
不修而物不能離焉若天¶之自高地之自厚日月之自明夫何
修焉¶
　註不修不爲而自得也¶
　疏汋水也澄湛也言水之澄湛其性自然¶汲取利潤非由修
　學至人玄德其義亦然¶端拱巖廊而物不能離澤被羣品日
　用不¶知若天高地厚日月照明夫何脩爲自然¶而已矣¶<md:KR5c0139_HFL_023-017b>¶
孔子出以告顏回曰丘之於道也其猶醯雞¶與¶
　註醯雞者甕中之蠛蠓¶
微夫子之發吾覆也吾不知天地之大全也¶
　註此吾全於老聃猶甕中之與天地矣¶
<pb:KR5c0139_CK-KZ_07p040b>
　疏醯雞醋甕中之蠛蠓每遭物蓋甕頭故¶不見二儀也亦猶
　仲尼遭聖迹蔽覆不見¶事理若無老子爲發覆葢則終身不
　知天¶地之大全虛通之妙道也¶
莊子見魯哀公哀公曰魯多儒士少爲先生¶<md:KR5c0139_HFL_023-018a>¶方者¶
　疏方術也莊子是六國時人與魏惠王齊¶威王同時去魯哀
　公一百二十年如此言¶見魯哀公者蓋寓言耳然魯則是周
　公之¶後應是衣冠之國又孔子生於魯盛行五¶德之教是以
　門徒三千服膺儒服長裾廣¶袖魯地必多無爲之學其人鮮
　矣¶
莊子曰魯少儒¶
<pb:KR5c0139_CK-KZ_07p041a>
　疏夫服以象德不易其人莊子體知故譏¶儒少¶<md:KR5c0139_HFL_023-018b>¶
哀公曰舉魯國而儒服何謂少乎¶
　疏哀公庸暗不察其道直據衣冠謬稱多¶儒¶
莊子曰周聞之儒者冠圜冠者知天時履方¶屨者知地形緩佩
玦者事至而斷君子有其¶道者未必爲其服也爲其服者未必
知其道¶也¶
　疏屨方也緩者五色絛繩穿玉玦以飾佩¶也玦決也本亦有
　作綬字者夫天圓地方¶服以象德故戴圓冠以象天者則知
　三象¶<md:KR5c0139_HFL_023-019a>¶之吉凶履方屨以法地者則知九州之水¶陸曳綬佩玦
　者事到而決斷是以懷道之¶人不必爲服爲服之者不必懷
<pb:KR5c0139_CK-KZ_07p041b>
　道彼已之¶子今古有之是故莊子寓言辨說也¶
公固以爲不然何不號於國中曰無此道而¶爲此服者其罪死
於是哀公號之五日而魯¶國無敢儒服者¶
　疏有服無道罪合極刑法令旣嚴不敢犯¶者號經五日無復
　一儒也¶
獨有一丈夫儒服而立乎公門公卽召而問¶<md:KR5c0139_HFL_023-019b>¶以國事千轉萬變
而不窮莊子曰以魯國而¶儒者一人耳可謂多乎¶
　註德充於內者不修飾於外¶
　疏一人謂孔子孔子聖人觀機吐智若鏡¶之照轉變無窮舉
　國一人未足多也¶
<pb:KR5c0139_CK-KZ_07p042a>
百里奚爵祿不入於心故飯牛而牛肥使秦¶穆公忘其賤與之
政也¶
　疏百里奚秦之賢人也本是虞人虞被秦¶亡遂入秦國初未
　遭用貧賤飯牛安於飯¶牛身甚肥悅忘於富貴故爵祿不入
　於心¶<md:KR5c0139_HFL_023-020a>¶後穆公知其賢委以國事都不猜疑故云¶忘其賤矣¶
有虞氏死生不入於心故足以動人¶
　註內自得者外事全也¶
　疏有虞舜也姓嬀氏字重華遭後母之難¶頻被躓頓而不以
　死生經心至孝有聞感¶動天地於是堯妻以二女委以萬乘
　故足¶以動人也¶
<pb:KR5c0139_CK-KZ_07p042b>
宋元君將畫圖眾史皆至受揖而立舐筆和¶墨在外者半¶<md:KR5c0139_HFL_023-020b>¶
　疏宋國之君欲畫國中山川地土圖樣而¶畫師並至受君令
　命拜揖而立調朱和墨¶爭競功能除其受揖在外者半言其
　趨競¶者多¶
有一史後至者儃儃然不趨受揖不立因之¶舍公使人視之則
解衣槃礴臝君曰可矣是¶眞畫者也¶
　註內足者神閒而意定¶
　疏儃儃寬閒之貌也內旣自得故外不矜¶持徐行不趨受命
　不立直入就舍解衣箕¶<md:KR5c0139_HFL_023-021a>¶坐倮露赤身曾無懼憚元君見其神
　彩可¶謂眞畫者也¶
<pb:KR5c0139_CK-KZ_07p043a>
文王觀於臧見一丈夫釣而其釣莫釣¶
　註聊以卒歲¶
　疏臧者近渭水地名也丈夫者寓言於太¶公也吕望未遭文
　王之前綸釣於臧地無¶心施餌聊自寄此逍遥¶
非持其釣有釣者也¶
　註竟無所求¶
常釣也¶<md:KR5c0139_HFL_023-021b>¶
　註不以得失經意其於假釣而已¶
　疏非執持其釣有意羡魚常游渭濱卒歲¶而已¶
文王欲舉而授之政而恐大臣父兄之弗安¶也欲終而釋之而
<pb:KR5c0139_CK-KZ_07p043b>
不忍百姓之無天也¶
　疏文王旣見賢人欲委之國政復恐皇親¶宰輔猜而忌之旣
　欲捨而釋之不忍蒼生¶失於覆蔭故言無天也¶
於是旦而屬之大夫曰昔者寡人夢見良人¶黑色而𩑺乘駁馬
而偏朱蹄號曰寓而政於¶<md:KR5c0139_HFL_023-022a>¶臧丈人庶幾乎民有瘳乎¶
　疏旣欲任賢故託諸夢想乃屬語臣佐云¶我昨夜夢見賢良
　之人黑色而有鬚𩑺乘¶駁馬而蹄偏赤號令我云寄汝國政
　於臧¶丈人慕賢進隱則民之荒亂病必瘳差矣¶駁亦有作[馬*手]
　字者隨字讀之也¶
諸大夫蹵然曰先君王也¶
<pb:KR5c0139_CK-KZ_07p044a>
　疏文王之父季歷生存之日黑色多𩑺好¶乘駁馬駁馬蹄偏
　赤王之所夢乃是先君¶教令於王是以蹴然驚懼也¶<md:KR5c0139_HFL_023-022b>¶
文王曰然則卜之諸大夫曰先君之命王其¶無他又何卜焉¶
　疏此是先君令命決定無疑卜以決疑不¶疑何卜也¶
遂迎臧丈人而授之政典法無更偏令無出¶
　疏君臣契恊遂迎丈人拜爲卿輔授其國¶政於是典憲刑法
　一施無改偏曲敕令無¶復出行也¶
三年文王觀於國則列士壞植散群長官者¶不成德斔斛不敢
入於四境¶<md:KR5c0139_HFL_023-023a>¶
　疏植行列也亦言境界引舍以受諫書也¶亦言是諫士之館
<pb:KR5c0139_CK-KZ_07p044b>
　也庾六斗四升也爲政¶三年移風易俗君臣履道無可箴規
　散卻¶列士之爵打破諫書之館上下咸亨長官¶不顯其德遐
　邇同軌度量不入四境¶
列士壞植散羣則尚同也¶
　註所謂和其光同其塵¶
長官者不成德則同務也¶
　註潔然自成則與眾務異也¶
斔斛不敢入於四境則諸侯無二心也¶<md:KR5c0139_HFL_023-023b>¶
　註天下相信故能同律度量衡也¶
　疏天下大同不競忠諫事無隔異則德不¶彰五等守分則四
<pb:KR5c0139_CK-KZ_07p045a>
　方甯謐也¶
文王於是焉以爲太師北面而問曰政可以¶及天下乎臧丈人
昧然而不應泛然而辭朝¶令而夜遁終身無聞¶
　註爲功者非己故功成而身不得不退事¶遂而名不得不去
　名去身退乃可以及天¶下也¶
　疏俄頃之間拜爲師傅北面事之問其政¶<md:KR5c0139_HFL_023-024a>¶術無心榮寵故泛
　然而辭其意消聲故昧¶然不應由名成身退推功於物不欲
　及於¶天下故逃遁無聞然吕佐周室受封於齊¶檢於史傳竟
　無逃迹而云夜遁者葢莊生¶之寓言也¶
顏淵問於仲尼曰文王其猶未邪又何以夢¶爲乎¶
<pb:KR5c0139_CK-KZ_07p045b>
　疏顏子疑於文王未極至人之德眞人不¶夢何以夢乎¶
仲尼曰默汝無言夫文王盡之也¶<md:KR5c0139_HFL_023-024b>¶
　註任諸大夫而不自任斯盡之也¶
而又何論刺焉彼直以循斯須也¶
　註斯須者百姓之情當悟未悟之頃故文¶王循而發之以合
　其大情也¶
　疏斯須由須臾也循順也夫文王聖人盡¶於妙理汝宜寢默
　不勞譏刺彼直隨任物¶性順蒼生之望欲悟未悟之頃進退
　須臾¶之間故託夢以發其性耳未足怪也¶
列御寇爲伯昏無人射引之盈貫¶
<pb:KR5c0139_CK-KZ_07p046a>
　註盈貫謂溢鏑也¶<md:KR5c0139_HFL_023-025a>¶
措杯水其肘上¶
　註左手如拒石右手如附枝右手放發而¶左手不知故可措
　之杯水也¶
　疏御寇無人內篇具釋盈貫滿鏃也措置¶也御寇風仙魯之
　善射右手引弦如附枝¶而滿鏑左手如拒石置杯水於肘上
　言其¶停審敏捷之至也¶
發之適矢復沓¶
　註矢去也箭適去復歃沓也¶
方矢復寓¶<md:KR5c0139_HFL_023-025b>¶
<pb:KR5c0139_CK-KZ_07p046b>
　註箭方去未至的也復寄杯於肘上言其¶敏捷之妙也¶
　疏適往也沓重也寓寄也弦發矢往復重¶沓前箭所謂擘括
　而入者箭方適垜未至¶于的復寄杯水言其敏捷寓字亦作
　隅者¶言圓鏑重沓破括方全插孔復於寓角也¶
當是時猶象人也¶
　註不動之至¶
　疏象人木偶土梗人也言御寇當射之時¶掘然不動猶土木
　之人也¶<md:KR5c0139_HFL_023-026a>¶
伯昏無人曰是射之射非不射之射也¶
　疏言汝雖巧仍是有心之射非忘懷無心¶不射之射也¶
<pb:KR5c0139_CK-KZ_07p047a>
嘗與汝登高山履危石臨百仞之淵若能射¶乎¶
　疏七尺曰仞深七百尺也若汝也此是不¶射之射也¶
於是無人遂登高山履危石臨百仞之淵背¶逡巡足二分垂在
外揖御寇而進之御寇伏¶地汗流至踵¶<md:KR5c0139_HFL_023-026b>¶
　疏前略陳射意此直欲彎弓逡巡猶卻行¶也進讓也登峻聳
　高山履危懸之石臨極¶險之淵仍背淵却行足垂二分在外
　空裏¶控弦自若揖御寇而讓之御寇怖懼不能¶舉頭於是㝠
　目伏地汗流至脚也¶
伯昏無人曰夫至人者上闚靑天下潛黃泉¶揮斥八極神氣不
變¶
<pb:KR5c0139_CK-KZ_07p047b>
　註揮斥猶縱放也夫德充於內則神滿於¶外無遠近幽深所
　在皆明故審安危之機¶而泊然自得也¶<md:KR5c0139_HFL_023-027a>¶
今汝怵然有恂目之志爾於中也殆矣夫¶
　註不能明至分故有懼有懼而所喪多矣¶豈唯射乎¶
　疏揮斥猶縱放也恂懼也夫至德之人與¶太空等量故能上
　闚靑天下隱黃泉譬彼¶神龍升沈無定縱放八方精神不改
　臨彼¶萬仞何足介懷今我觀汝有怵惕之心眼¶目眩惑懷恂
　懼之志汝於射之危殆矣夫¶
肩吾問於孫叔敖曰子三爲令尹而不榮華¶三去之而無憂色
吾始也疑子今視子之鼻¶<md:KR5c0139_HFL_023-027b>¶間栩栩然子之用心獨奈何¶
<pb:KR5c0139_CK-KZ_07p048a>
　疏肩吾隱者也叔敖楚之賢人也栩栩歡¶暢之貌也夫達者
　毁譽不動寵辱莫驚故¶孫叔敖三仕而不榮華三黜而無憂
　色肩¶吾始聞其言猶懷疑惑復察其貌栩栩自¶歡若爲用心
　獨得如此也¶
孫叔敖曰吾何以過人哉吾以其來不可卻¶也其去不可止也
吾以爲得失之非我也而¶無憂色而已矣我何以過人哉¶
　疏夫軒冕榮華物來儻寄耳故其來不可¶<md:KR5c0139_HFL_023-028a>¶遣卻其去不可禁
　止窮通得喪豈由我哉¶達此去來故無憂色何有藝術能過
　人耶¶
且不知其在彼乎其在我乎其在彼邪亡乎¶我在我邪亡乎彼¶
<pb:KR5c0139_CK-KZ_07p048b>
　註曠然無係玄同彼我則在彼非獨亡在¶我非獨存也¶
　疏亡失也且不知榮華定在彼人定在我¶己若在彼邪則於
　我爲失若在我邪則於¶彼爲失而彼我旣其玄同得喪於乎
　自泯¶也¶<md:KR5c0139_HFL_023-028b>¶
方將躊躇方將四顧何暇至乎人貴人賤哉¶
　註躊躇四顧謂無可無不可¶
　疏躊躇是逸豫自得四顧是高視八方方¶將磅礴萬物揮斥
　宇宙有何容暇至於人¶世留心貴賤之間乎故去之而無憂
　色也¶
仲尼聞之曰古之眞人知者不得說美人¶不得濫盜人不得劫
<pb:KR5c0139_CK-KZ_07p049a>
伏犧黃帝不得友¶
　註伏犧黃帝者功號耳非所以功者也故¶況功號於所以功
　相去遠矣故其名不足¶以友其人也¶<md:KR5c0139_HFL_023-029a>¶
　疏仲尼聞孫叔敖之言而美其德故引遠¶古以證斯人古之
　眞人窮微極妙縱有智¶言之人不得辨說美色之姿不得淫
　濫盜¶賊之徒何能劫剝三皇五帝未足交友也¶
死生亦大矣而無變乎已況爵祿乎¶
　疏人雖日新死生大矣而不變於已況於¶爵祿豈復棲心¶
若然者其神經乎大山而無介入乎淵泉而¶不濡處卑細而不
憊充滿天地旣以與人已¶愈有¶<md:KR5c0139_HFL_023-029b>¶
<pb:KR5c0139_CK-KZ_07p049b>
　註割肌膚以爲天下者彼我俱失也使人¶人自得而已者與
　人而不損於已也其神¶明充滿天地故所在皆可所在皆可
　故¶不損已爲物而放於自得之地也¶
　疏介礙也旣盡也夫眞人入火不熱入水¶不濡經乎大山而
　神無障礙屈處卑賤其¶道不虧德合二儀故充滿天地不損
　已¶爲物故愈有也¶
楚王與凡君坐少焉楚王左右曰凡亡者三¶
　註言有三亡徵也¶<md:KR5c0139_HFL_023-030a>¶
　疏楚文王共凡僖侯同坐論合從會盟之¶事凡是國名周公
　之後國在汲郡界今有¶凡賤是也三者謂不敬鬼尊賢養民
<pb:KR5c0139_CK-KZ_07p050a>
　也¶而楚大凡小楚有吞夷之意故使從者以言¶感也¶
凡君曰凡之亡也不足以喪吾存¶
　註遺凡故也¶
　疏自得造化怡然不懼可謂周公之後世¶不乏賢也¶
夫凡之亡不足以喪吾存則楚之存不足以¶<md:KR5c0139_HFL_023-030b>¶存存¶
　註夫遺之者不足以亡爲亡則存亦不足¶以爲存矣曠然無
　矜乃常存也¶
由是觀之則凡未始亡而楚未始存也¶
　註存亡更在於心之所措耳天下竟無存¶亡也¶
　疏夫存亡者在心之得喪也旣亡於得喪¶故亡者未必亡而
<pb:KR5c0139_CK-KZ_07p050b>
　亡者更存存者不獨存¶而存者更亡也
